---
title: "Tällihorn"
date: 2019-01-19
description: "Relazione dell’itinerario di scialpinismo al Tällihorn nella Rheinwald (Canton Grigioni) con partenza da Nufenen dopo il San Bernardino"
categories: scialpinismo
tags: scialpinismo tallihorn nufenen 
caption: In discesa dal Tällihorn
flickr: 72157702665549462
gps: true
map: 46.568817,9.231703
crop: x_900
---

Siamo Io, Fabrizio e Pietro. Partiamo alla volta del **San Bernardino** con l’idea di fare il Piz De Mucia. Al passo però il meteo è terribile, nevica e le cime sono completamente avvolte dalle nuvole. La perturbazione arriva da sud, quindi propongo di continuare per cercare fortuna **oltre lo spartiacque.** Scelta azzeccata, ampi squarci di sereno subito dopo il tunnel.

## Un nuovo obbiettivo

<figure>
    <img src="https://farm8.staticflickr.com/7842/46830739901_361ac0d714_c.jpg" alt="Scialpinismo al Tallihorn: la prima parte della salita lungo la dorsal" /> 
    <figcaption>La prima parte della salita lungo la dorsale</figcaption>
</figure>

Il Chilchalphorn è ancora avvolto dalle nuvole, proseguiamo fino a **Nufenen** dove le cime sono libere.
Vediamo dei bei pendii e decidiamo di partire da qui. Una rapida consultazione alla cartina e scegliamo come nostra meta il **Tällihorn.** Alla partenza c'è già tanta neve, un altro mondo rispetto al versante sud delle Alpi.

## Partenza da Nufenen

Un bel -12°C ma senza vento, condizioni quasi ideali per noi che iniziamo a sudare dopo pochi metri. Poco prima di noi è partito l’immancabile **“gruppone svizzero”** di venti elementi, rigorosamente uno in fila all’altro. Fabrizio si mette in modalità *“tutina”* e comincia a superarli uno dopo l’altro. Io e Pietro seguiamo a ruota. Ritmo impossibile per gli svizzeri che non provano neanche un accenno di reazione.

<figure>
    <img src="https://farm5.staticflickr.com/4878/45915893055_5d2aa49eb8_c.jpg" alt="Scialpinismo al Tallihorn: la cresta finale" /> 
    <figcaption>La cresta finale con la vetta in lontananza</figcaption>
</figure>

Agilmente risaliamo la **dorsale** superando diverse baite. In cresta il vento si fa sentire. Davanti a noi l’ultimo tratto fino alla vetta. Inizialmente seguiamo la cresta per poi spostarci sulla destra e risalire l’ultimo pendio via via più ripido. In vetta il freddo e il vento ci costringono a scendere quasi subito.

## Una discesa emozionante

Ci prepariamo per la discesa. Abbandoniamo l’idea di scendere direttamente dalla vetta per il versante SE e cerchiamo fortuna lungo **le vallette** a sinistra della cresta. **Farina spettacolare** e curve mozzafiato. Fabrizio è in estasi, Pietro addirittura canta durante la discesa! Con un traverso torniamo sul versante di salita.

<figure>
    <img src="https://farm5.staticflickr.com/4859/46830728051_e91fb66760_c.jpg" alt="Scialpinismo al Tallihorn: felici e soddisfatti" /> 
    <figcaption>Felici e soddisfatti!</figcaption>
</figure>

Le emozioni non sono finite qui. Stando sempre sulla sinistra rispetto alla linea di salita troviamo nuove vallette quasi immacolate con neve di ottima qualità. Arriviamo alla macchina **sci ai piedi** senza perdere una curva. La più bella sciata della stagione, pendenze e neve ideali. Una giornata praticamente perfetta, nata quasi per caso!