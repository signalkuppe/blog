---
title: "Monte Emilius"
date: 2018-09-09
description: "Relazione della salita al Monte Emilius con partenza dal parcheggio di Pila. Via normale per il Lago Chamolé, il Rifugio Arbolle, il Colle dei Tre Cappuccini e la cresta sud"
categories: escursionismo
tags: emilius vda
caption: "Il Lago Chamolé"
flickr: 72157698799607472
gps: true
map: 45.679007, 7.384969
crop: x_0
---

Weekend intenso: sabato ho salito con due miei amici il Piz Languard, il programma per la domenica prevedeva la Punta Rossa della Grivola in giornata. **Mio papà** è con il CAI al Rifugio Arbolle per salire in due giorni l’Emilius. Perché non fargli una sorpresa e andare trovarlo? Detto fatto, sveglia alle 4 e partenza alle 4:30 direzione Pila.

## Partenza da Pila

Arrivo al parcheggio alle sette, mi preparo per la salita. Abbigliamento ridotto all’osso, Hoka salvapiedi, banana e si parte. Inizio risalendo la **pista per le mountain bike** lungo la seggiovia. Non si potrebbe ma è presto, non c’è nessuno. In 45 minuti circa sono all’arrivo della seggiovia. Proseguo seguendo le indicazioni per il **Rifugio Arbolle.** Arrivo al **Lago Chamolé** dove mi fermo qualche minuto ad ammirare lo splendido panorama dal Bianco al Cervino. Raggiungo il colle per poi scendere fino al Rifugio. Un’ora e mezza, buon tempo.

<figure>
    <img src="https://farm2.staticflickr.com/1935/45081543481_7a8237ecc6_c.jpg" alt="Emilius, via normale: Il vallone di salita" /> 
    <figcaption>Il vallone da risalire dopo il Rifugio Arbolle</figcaption>
</figure>

## Vetta

Non mi fermo: il gruppo del CAI è partito presto devo fare in fretta. Lascio sulla destra la **deviazione** per il Colle d'Arbolle, il sentiero è sempre evidente e ricco di ometti. Più in alto iniziano le pietraie, la salita al **Colle dei Tre Cappuccini** è su terreno infido e poco segnato. Inizia la cresta sud, manca poco. 80m sotto la vetta incontro mio papà in discesa. *“Ciao Giò!”* — *“Cosa ci fai qui?!”* Siamo entrambi emozionati, ci abbracciamo. Riparto e tocco la **vetta** dopo 3h e 30m. Panorama incredibile, uno dei migliori che abbia mai visto.

<figure>
    <img src="https://farm2.staticflickr.com/1960/31208393438_7e748d4967_c.jpg" alt="Emilius, panorama dalla vetta" /> 
    <figcaption>Lo splendido panorama dalla vetta</figcaption>
</figure>

## Giro ad anello finale

Rientro al colle dove ritrovo mio papà. Insieme iniziamo la discesa. Meritato piatto di pasta al Rifugio e poi discesa finale. Decidiamo di non tornare per la via di salita ma di seguire il sentiero per **l’Alpe Comboé.** Sbagliamo anche strada andando troppo avanti. Scopriamo poi che il sentiero per Pila parte esattamente dall’alpe, non più sotto. Ottimi formaggi in vendita, la deviazione merita. Da qui breve risalita e poi lungo traverso verso Pila.

Dopo 2200m di dislivello e 24km circa sono di nuovo alla macchina. Giornata fantastica, gita spettacolare e **ricca di emozioni.**