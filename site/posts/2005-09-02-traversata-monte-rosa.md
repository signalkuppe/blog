---
title: "Traversata delle cime del Rosa"
date: 2005-09-02
description: "Relazione della salita al Punta Gnifetti con traverata alla Zumstein e rientro per la Parrot"
categories: alpinismo
tags: 4000m rosa vda
caption: "Punta Parrot, Monte Rosa"
flickr: 72157600036182865
map: 45.928428,7.870649
---

Venerdì 2 e Sabato 2 settembre 2005 sono partito con mio padre per l'ultima escursione sul Rosa con l'obiettivo di conquistare le altre 2 punte che ci mancavano, ovvero la **Zumstein e la Parrot**. Partenza da **Alagna** con la prima funivia per Indren alle 8:30 alla volta della Punta Gnifetti, l'intenzione è quella di dormire alla Capanna Margherita!

Già nei pressi del **Colle del Lys** il tempo manifestava la sua instabilità: poco dopo il Colle Sesia a 4350 scoppia la tormenta, ormai non è più possibile tornare indetro al bivacco del **Balmerhorn**, decidiamo quindi di salire fino alla capanna. Per fortuna arriviamo sani e salvi e, come ricompensa, ci viene offerto un tramonto spettacolare.

Andiamo a dormire presto, 8 ore di cammino si fanno sentire, la notte sembra non finire mai. È quasi impossibile dormire a questa quota. Dalla finestra della camera lo spettacolo della pianura illuminata ci tiene compagnia. Sveglia alle 5 per ammirare l'alba. Esco su uno dei balconi: non ci parole per descrivere le emozioni di quei momenti. Raggiungiamo la **Punta Zumstein** (4563m) per la facile (ma molto esposta!) cresta sud, ed ammiriamo uno dei panorami più belli delle alpi: la vista spazia a 360° dal Gran Paradiso ai giganti del Vallese.

Scendiamo nuovamente fino al colle Sesia e risaliamo l'affilata cresta che conduce alla **Punta Parrot** (4434m). Il tempo di fare qualche foto (da seduti visto che la cima è proprio affilata) e cominciamo la discesa verso Indren. Sono stati 2 giorni fantastici, vissuti respirando la magica atmosfera dei 4000m. Un ringraziamento a mio padre, abbiamo vissuto insieme dei momenti che rimarrano per sempre nella mia memoria.