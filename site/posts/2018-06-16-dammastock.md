---
title: "Dammastock"
date: 2018-06-16
description: "Scialpinismo al Dammastock per il Ghiacciaio del Rododano con partenza dall’Albergo Belvedere dopo il Passo del Furka"
categories: scialpinismo
tags: scialpinismo furka 
caption: Panorama dallo Schneestock
flickr: 72157692458763350
gps: true
map: 46.643791,8.418982
crop: x_1200
---

Tra le tutte le gite da fare, questa è sempre stata una di quelle più ambite. Una vera e propria **classica dello scialpinismo,** effettuabile subito dopo l’apertura del **Furka.** Lancio la proposta a Gabriele, che non solo accetta, ma offre il suo **camper** per una notte comoda e una partenza in perfetto orario. Impossibile lasciarsi scappare un‘occasione del genere. Partiamo con calma verso le venti e, dopo una veloce *“cena al sacco”*, arriviamo all'Hotel Belvedere alle undici e mezza sotto una magnifica stellata. Parcheggiamo a pochi metri dalla partenza e andiamo a letto.

## Il Ghiacciaio del Rodano

Sveglia alle quattro, rapida colazione a base di gel Enervit, banana e Polase, vestizione, pelli e si parte alle quattro e quarantacinque. Grazie a uno scivolo di neve *“scavalchiamo”* il **negozio di souvenir.** Seguendo il tracciato per i turisti ci portiamo all’inizio del ghiacciaio. Le **condizioni** sono discrete, la neve non è molta ma c’è, il **rigelo** anche. Purtroppo è pieno delle tipiche conchette estive. Fin dopo la deviazione per il **Galenstock** rimaniamo sulla destra (salendo). Nella salita, dopo il bivio, siamo costretti a mettere i rampanti.

<figure>
    <img src="https://farm2.staticflickr.com/1782/42948444681_a4cf87d769_c.jpg" alt="Scialpinismo al Dammastock, la prima parte del Ghiacciaio del Rodano" /> 
    <figcaption>la prima parte del Ghiacciaio del Rodano</figcaption>
</figure>

Da qui attraversiamo il ghiacciaio su un **lunghissimo falsopiano** che ci porta alla base della rampa finale. Qui le **pendenze aumentano** e la fatica si fa sentire. Gabriele oggi non sta benissimo mentre io mi sento veramente in forma. Punto deciso la sella alla base **dell‘Eggstock.** Da qui punto lo **Schneestock** dove mi concedo la rapida e facile salita in vetta. Dalla cima il panorama sul Dammastock è eccezionale, la deviazione merita. Scendo, rimetto gli sci e punto il **Dammastock.** Sul pendio finale decido di usare i rampanti. Volendo si riusciva anche senza, ma non avevo voglia di tribolare.

## Vetta

Deposito gli sci poco prima della **croce** e in breve raggiungo la vetta. Oggi la giornata è semplicemente perfetta: si vede tutto, dal **Bernina** ai **giganti del Vallese.** Impressionante la parete est che precipita verso il **Göscheneralpsee.** Mi preparo per la discesa, cercando un posto comodo per mettere gli sci, anche se gli spazi qui sono stretti. Due curve sotto la vetta e sono di nuovo sul ghiacciaio. Mi raggiunge Gabriele, che con caparbietà non ha mollato. Lo aspetto mentre conquista la sua meritata vetta. 

<figure>
    <img src="https://farm1.staticflickr.com/918/42356824644_86bb9daa97_c.jpg" alt="Scialpinismo al Dammastock, dalla vetta verso nord" /> 
    <figcaption>Dalla vetta del Dammastock verso nord</figcaption>
</figure>

## La discesa

La **prima parte della discesa** è eccezionale, su ottimo firn. Sbagliamo, portandoci troppo sulla sinistra in una zona **crepacciata.** Decidiamo di rientrare quindi lungo la normale. Col senno di poi era meglio godersi quell’ultimo pendio ripido prima del piattone. Il resto è una lunga discesa in falsopiano, con qualche *toboga* e alcuni attraversamenti di **torrenti glaciali.** Non il massimo, ma questa è una gita che si fa per ammirare l’immenso **Ghiacciaio del Rodano.** Rieccoci alla grotta di ghiaccio, ormai invasa da turisti di ogni nazione. Facendo finta di niente usciamo dal negozio e torniamo al camper.

<figure>
    <img src="https://farm2.staticflickr.com/1838/42948443481_dfd4775988_c.jpg" alt="Scialpinismo al Dammastock, sciata al cospetto del Finsteraarhorn" /> 
    <figcaption>Sciata al cospetto del Finsteraarhorn</figcaption>
</figure>

Dopo una meritata **merenda** a base di birra, fonzies, focaccine e speck, rientriamo a casa. Una gita fantastica in uno degli ambienti più belli delle Alpi. Non sottovalutate il ghiacciaio, presenta **numerosi crepacci,** non sempre ben visibili nella parte alta. Da fare in annate con ottimo innevamento.
