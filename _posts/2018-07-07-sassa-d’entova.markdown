---
layout: post
title: "Sassa d’Entova"
date: 2018-07-07
description: "Salita alla Sassa d’Entova per la via normale, con partenza dan San Giuseppe e l’ex Rifugio Scerscen in Val Malenco"
categories: alpinismo
tags: valmalenco valtellina bernina
caption: "Il Bernina dallo Scerscen"
flickr: 72157698880578514
gps: true
map: 46.343660,9.83533
crop: x_500
---

Gita organizzata all’ultimo ma ben riuscita. Siamo io e Stefano, vogliamo fare un tremila in giornata con ghiacciaio. La scelta ricade sulla **Sassa d’Entova,** anche perché possiamo avere il permesso per salire fino alla cava in macchina. Ci incamminiamo lungo la strada sterrata in direzione dell’ex **Rifugio Scerscen,** un tempo meta dello sci estivo. 

Salendo ci chiediamo come fosse possibile mantenere percorribile una strada del genere in un ambiente così severo. La strada termina in corrispondenza della **vecchia teleferica.** Da qui in poi un sentiero abbastanza ripido conduce al rifugio. 

## Sul Ghiacciaio di Scerscen

<figure>
    <img src="https://farm1.staticflickr.com/849/42834668744_c2499a9c00_c.jpg" alt="Sassa d’Entova, il Ghiacciaio dello Scersen dall’ex rifugio" /> 
    <figcaption>Vista dall’ex Rifugio Scerscen</figcaption>
</figure>

Il **Ghiacciaio di Scerscen Inferiore** ha subito un forte ritiro, ed è ben sotto al rifugio. Proseguiamo quindi ancora a piedi per un bel pezzo per pietraie instabili. Imbrago, ramponi, corda e iniziamo a risalire il ghiacciaio. Avvistiamo subito un bel **crepaccio** nascosto dalla neve. Mai fidarsi, meglio legarsi sempre. 

## In vetta

Puntiamo con decisione lo *sperone calcareo* che scende dalla vetta. È davvero spettacolare, merita una foto. Lo aggiriamo per poi salire la rampa finale. Tutto molto semplice fino alla vetta. Panorama a dir poco grandioso in ogni direzione. La vista più bella però è quella a picco su Chiareggio, impressionante!

<figure>
    <img src="https://farm2.staticflickr.com/1830/42834679884_66877bed18_c.jpg" alt="Sassa d’Entova, il panorama dalla vetta" /> 
    <figcaption>Lo splendido panorama dalla Sassa d’Entova</figcaption>
</figure>

Volevamo fare anche il **Tre Mogge,** ma lo Ste oggi non è in gran forma, decidiamo quindi di rientrare. A occhio dalla Sassa d’Entova va aggiunta un’ora e mezza. La discesa è rapida, faccio una deviazione al **Rifugio Longoni** per salutare Elia e bere una Coca Cola. Da qui in breve rientro alla macchina. 

Ci concediamo la birretta di ordinanza a Lanzada. Gita consigliata, semplice e di soddisfazione. Partendo da **San Giuseppe** si aggiunge un’ora e mezza e diventa bella tosta fisicamente. Anche se facile, meglio legarsi. 
