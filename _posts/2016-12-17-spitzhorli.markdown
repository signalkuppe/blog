---
layout: post
title: "Spitzhörli"
date: 2016-12-17
description: "Scialpinismo allo Spitzhörli dal Passo del Sempione"
categories: scialpinismo
tags: scialpinismo sempione svizzera
caption: "Alba di luna al SEmpione"
flickr: 72157678226796746
gps: true
map: 46.261656,7.982860
---

La voglia di tirare fuori gli sci c'è, ma la neve è poca: ha nevicato solo ad ovest grazie alla **sciroccata** di fine Novembre, ma solo sopra i 2000m. Gli altri rinunciano, alla fine scelgo il classico *"ripiego"*, ovvero lo Spitzhorli dal Sempione. Mio papà e Sergio decidono di accompagnarmi, siamo quindi due ciaspolatori e uno sciatore. Veniamo accolti da **un'alba bellissima,** con la luna che fa capolino in un cielo dipinto di rosa. Fa freddo, la neve è di marmo.

Si parte subito dopo **l'Hotel Monte Leone,** attraversando il torrente grazie ad un ponticello: dopo un primo tratto in falsopiano, superato il **villaggio di Hopsche,** inizia il famoso traverso. La neve è ghiacciatissima, faccio qualche tentativo ma alla fine rinuncio e monto subito i rampanti; i ciaspolatori mi seguono con i ramponcini. Dopo questo tratto la salita si fa molto più dolce e procede con un lungo falsopiano fino al **Passo di Rossen.** Qui il panorama di apre verso il Vallese. 

L'ultimo tratto è stato completamente spazzato del vento, ghiaccio misto a pietre, si fa quel che si può. Bellissima la vista della vetta, sia verso **l'Aletsch** che verso i giganti del Vallese. La prima parte della discesa è inaspettatamente molto divertente, **neve dura** ma battuta, sembra di essere in pista. Scelgo di non affrontare il traverso ma di scendere lungo il canale. Dopo una prima parte *"dignitosa"* la faccenda si complica: **crosta** semi-portante intervallata da rododendri, una favola!

In qualche modo arrivo al fondovalle dove **ripello** e torno al passo lungo la stradina. Ritrovo i ciaspolatori e, tutti insieme, ci infiliamo nell'Hotel per birra e **rösti** d'ordinanza. Una gita classica, tra le più frequentate e semplici, oggi in condizioni accettabili. Il traverso però **richiede neve stabile** e non è da sottovalutare per chi è alle prime armi.

