---
layout: post
title: "Pizzo della Cassera"
date: 2019-03-16
description: "Scialpinismo al Pizzo della Cassera per la Val Vedrano con partenza da Laveggiolo."
categories: scialpinismo
tags: vedrano mellasc cassera orobie
caption: "L’Alpe Vedrano"
flickr: 72157707573715185
gps: true
map: 46.04640, 9.501471
crop: x_950
---

Dopo un lungo periodo di pausa forzata rimetto gli sci. La forma fisica scarseggia, ma la montagna chiama. Il libro [Scialpinismo nelle Orobie Valtellinesi](https://www.ideamontagna.it/librimontagna/libro-alpinismo-montagna.asp?cod=162) è pieno di bellissimi itinerari, dai più noti a quelli meno conosciuti. Scelgo il **Pizzo della Cassera** per la Val Vedrano.

## Partenza da Laveggiolo

<figure>
    <img src="https://farm8.staticflickr.com/7882/46754224844_99579bb4fe_c.jpg" alt="Pizzo della Cassera, partenza da Laveggiolo" /> 
    <figcaption>Poca neve alla partenza</figcaption>
</figure>

Riesco ad arrivare con la macchina fino a Laveggiolo. Veniamo da un inverno desolante, con alternanza di **alta pressione e vento** da nord. La neve scarseggia, devo spallare gli sci praticamente fino al ponte di legno. La prima parte del percorso è comune a quello per il Mellasc. 

Il pendio ripido all’ombra mi costringe a mettere i rampanti. Salgo troppo alto sulla sinistra perdendo la deviazione sulla destra del sentiero estivo. Devo poi perdere quota per tornare verso la **Val Vedrano.** Tutti vanno al Mellasc, rimango da solo in un ambiente molto bello e selvaggio. Pausa barretta **all’Alpe Vedrano** e riprendo a salire. 

## Il canalino finale

La vetta si raggiunge grazie ad un **caratteristico canale** che scende da un intaglio roccioso. Salgo con gli sci fin dove la neve lo consente, proseguo poi a piedi per facili roccette fino alla vetta.

<figure>
    <img src="https://farm8.staticflickr.com/7832/47418863172_ba6cc43b46_c.jpg" alt="Il canale del Pizzo della Cassera" /> 
    <figcaption>Il canale finale dalla vetta</figcaption>
</figure>

Bel panorama, con un’insolita prospettiva del Mellasc. Rimetto gli sci poco sotto la vetta. Se ci fosse abbastanza neve il canale sarebbe tutto sciabile, ma oggi si perdono circa una ventina di metri. Belle curve su **pendenze sostenute** e discreto firn. La neve rimane discreta fino alla fine ottima sul pendio finale del Mellasc.

Itinerario breve ma molto bello, vicino a casa e allo stesso tempo **lontano dalla folla.**  Conviene avere dietro i ramponi nel caso il canale finale fosse ghiacciato.
