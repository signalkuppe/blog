---
layout: post
title:  "Piramide Vincent cresta SSO"
date:   2014-07-19
description: "Relazione della salita alla Piramide Vincent per la cresta SSO dal Rifugio Mantova"
categories: alpinismo
tags: 4000m rosa vda
caption: "Sulla cresta SSO della Vincent"
flickr: 72157645854295394
map: 45.907685,7.861496
gps: true
---

Sabato vado a fare la **cresta SSO della Vincen**t con Camisasca vuoi venire? Certo che si! Partiamo prestissimo da Desio alle 4:45 per prendere la prima funivia che parte da Staffal alle 7:30. Al parcheggio solita ressa di alpinisti, scialpinisti e semplici escursionisti. Il meteo è buono e dovrebbe tenere fino alle 17. Alle 8:15 siamo a **Indren** e in breve raggiungiamo il **Ghiacciaio del Garstelet**. Mentre Davide scende al Mantova per recuperare la corda calziamo i ramponi e prepariamo le cordate: La cordata guida è composta da Davide, Carlotta e il fido Sergio, mentre io e mio papà seguiremo a ruota.

Lasciamo a sinistra le cordate dirette verso il pistone della normale e puntiamo verso la cresta. Il **primo tratto è nevoso** e abbastanza ripido, e ci conduce, dopo un traverso verso destra, alla prima sezione rocciosa. L'inizio è molto semplice, i passaggi sono di I° massimo e la progressione è veloce. A metà strada circa c'è il **passaggio chiave della via**: una **placca abbastanza liscia** ma poco pendende che termina con un piccolo masso. Ci sono due alternative: la prima è salire sul masso e scavalcarlo, la seconda è aggirarlo sulla sinistra con un passo sicuro perchè non ci sono appigli favorevoli per le mani.

Conviene sicuramente togliere i ramponi e aggirare il masso. Putroppo nella fretta li ho tenuti su e ho tribolato non poco. Dopo questo passaggio giungiamo ad una bella cresta nevosa che conduce al **secondo nevaio**. In questo punto è difficile identificare dove passa la via. Non bisogna seguire i pali gialli e neri (che servono soltanto per vedere lo spessore della neve) ma **risalire nel centro la rampa nevosa** puntando ad un **evidente cengia** rocciosa al centro della parete che permette di affrontare il primo tratto (verso destra). Alla fine della cengia la via piega di nuovo verso sinistra con un **breve salto roccioso (II°)** e poi per semplici nevai alternati a qualche passaggio roccioso porta direttamente alla facile cresta nevosa finale.

Graziati dal tempo riusciamo ad ammirare lo splendido panorama sul Rosa valsesiano. Scendiamo velocemente per via dell'incalzante maltempo e riusciamo a raggiungere la funivia proprio mentre **sta iniziando a piovere**. Un tempismo perfetto!
Una **via molto divertente**, mai particolarmente esposta, sicuramente una valida alternativa alla noiosa via normale. Come difficoltà direi **PD+** con passaggi di II° massimo e pendenze non superiori al 45%.


  