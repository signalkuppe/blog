---
layout: post
title: "Breithorn dal Sempione"
date: 2016-06-24
description: "Via normale al Breithorn con partenza dal Passo del Sempione per l'Homattugletscher"
categories: alpinismo
tags: sempione breithorn
caption: "Risalendo l'Homattugletscher"
flickr: 72157669877777782
gps: true
map: 46.238511,8.083833
---

Ogni tanto un Venerdì di ferie ci vuole, il tempo è bello e quindi si va in montagna con Giò. Rimane da decidere la meta: vogliamo fare un **3000 in giornata** e la scelta ricade sul classico **Breithorn dal Sampione.** Alle 4 Partiamo da Seregno in direzione del passo, dove arriviamo circa due ore dopo con una bellissima alba sul **Fletschhorn.** Decido di portare tutta l'attrezzatura, il ghiacciaio è in forte ritirata ma non si sa mai. 

Passiamo da **Rotels** e, al traliccio dopo lo skylift, abbandoniamo il sentiero che va verso la Capanna Monte Leone e puntiamo verso un **grosso masso** posto sotto la cresta nord ovest dell'Hubschorn. Qui inizia un lungo **traverso** che ci permette di aggirare la cresta. Superato qualche ripido e insidioso nevaio, iniziamo a risalire il lungo **pendio morenico** in direzione del ghiacciaio.

Mettiamo i ramponi, ci leghiamo e iniziamo a risalire **l'Homattugletscher.** Fa un caldo pazzesco, salgo addirittura in maniche corte. Con qualche zig-zag guadagniamo **l'Homattupass** dove appare per la prima volta il Monte Leone. Da qui è ben visibile la nostra cresta di salita. La parte finale è facile e molto bella, peccato per le neve che cominciava a smollare. Eccoci in vetta: **panorama grandioso** sui 4000 del Vallese e sull'Oberland Bernese.

**Scendiamo in fretta** per evitare di sprofondare, fortunatamente la neve tiene quel tanto che basta per procedere spediti.Seguendo lo stesso percorso di salita, rientriamo al Sempione, dove non ci facciamo mancare una **birra** ma soprattutto un bel piatto di **Rösti!**
