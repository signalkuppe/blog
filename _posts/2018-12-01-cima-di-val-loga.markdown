---
layout: post
title: "Cima di Val Loga"
date: 2018-12-01
description: "Relazione dell’itinerario di scialpinismo alla Cima di Val Loga con partenza da Montespluga passando per il Bivacco Cecchini"
categories: scialpinismo
tags: scialpinismo cecchini montespluga 
caption: Il Tambò dalla Val Loga
flickr: 72157704529393324
gps: true
map: 46.4869099,9.2707152
crop: x_700
version: v1544561037
---

La voglia di sciare è tanta, ma le condizioni non sono ancora ottimali. Molta neve sopra i 2300/2500m ma poco o nulla sotto i 2000m. Il vento ha inoltre rovinato il manto nevoso, so già che la discesa non sarà un granchè. Bisogna partire alti, le opzioni non sono molte. Il **Passo dello Spluga** è aperto fino a **Montespluga** quindi scelgo la Cima di Val Loga.

<figure>
    <img src="https://farm5.staticflickr.com/4843/46227390842_081a8846e3_c.jpg" alt="Scialpinismo alla Cima di Val Loga: Partenza da Montespluga" /> 
    <figcaption>Partenza da Montespluga</figcaption>
</figure>

## Una partenza gelida

Monica rinuncia per i classici disturbi stagionali, quindi parto da solo. A Montespluga mi accoglie un vento gelido e le classiche nuvole da *sbarramento* che tracimano dal passo. Metto le pelli e parto con il piumino, si congela! Procedo sul **lungo falsopiano** sulla destra orografica del torrente fino alla base della valletta che porta al **Bivacco Cecchini.** Qui le pendenze aumentano ed è necessario procedere con numerosi zigzag. 

<figure>
    <img src="https://farm5.staticflickr.com/4870/45554111884_634c0d06cc_c.jpg" alt="Scialpinismo alla Cima di Val Loga: Quasi al Bivacco Cecchini" /> 
    <figcaption>Quasi al Bivacco Cecchini</figcaption>
</figure>

## Dal Bivacco Cecchini alla vetta

Al Bivacco il vento e le nuvole concedono una tregua, regalandomi un magnifico scorcio verso il **Pizzo Ferrè.** Procedo in direzione ovest, perdendo leggermente quota, lasciando sulla destra la traccia che porta al **Passo di Val Loga.** Supero un primo dosso e affronto l’ultima rampa, molto ripida, che porta in cresta. Con un traverso, reso abbastanza delicato dal ghiaccio, raggiungo la vetta della **Cima Meridionale di Val Loga.** La centrale, poco più alta, non è tracciata, richiederebbe i ramponi.

<figure>
    <img src="https://farm5.staticflickr.com/4825/45554114764_b392524a1a_c.jpg" alt="Scialpinismo alla Cima di Val Loga: in vetta" /> 
    <figcaption>In vetta alla Cima Meridionale di Val Loga</figcaption>
</figure>

Bellissima giornata con panorama a perdita d’occhio. Cambio assetto e scendo dal **canale sotto la vetta.** Pendenze abbastanza sostenute ma niente di complicato. Buona neve dalla cima al bivacco, poi **pura sopravvivenza** fino alla macchina. Fortunatamente la pendenza consente di arrivare quasi al parcheggio senza bacchettare. Bella gita, da rifare con neve migliore. Concludo la giornata con una **meritata birra all’Albergo Posta.** Valutazione complessiva direi **BS** per il tratto finale.