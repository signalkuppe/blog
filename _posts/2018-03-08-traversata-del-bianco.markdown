---
layout: post
title: "Traversata del Bianco"
date: 2018-03-08
description: "Traversata del Bianco con gli sci, da Punta Helbronner a Chamonix per la Vallée Blanche"
categories: scialpinismo
tags: scialpinismo bianco chamonix
caption: La parete est del Tacul
flickr: 72157693956242784
map: 45.8470994,6.9196819
crop: x_1200
---

Come ogni anno, il **CAI di Valmadrera** organizza la traversata del Bianco con gli sci, questa volta non me la sono fatta scappare. Partenza alle 5:30 da Seregno con il pullman stracolmo. Per una volta non devo guidare, mi metto comodo e schiaccio un pisolino.
Eccoci alla partenza della funivia **Skyway.** Ci mettiamo l’imbrago e saliamo. È la prima volta che salgo sulla Skyway, già da sola merita una gita.

## Punta Helbronner 

Visita turistica a **Punta Helbronner,** la vista del Bianco dalla terrazza toglie il fiato. Quest’anno è stracolmo di neve, pochissimi i crepacci aperti. Con l’aiuto di una scala guadagniamo il ghiacciaio. Formiamo i gruppetti e partiamo in direzione del **Colle del Flambeaux.** Per raggiungerlo occorre bacchettare un po, le pelli però non servono. Ho con me gli sci da alpinismo più larghi: scelta azzeccata, ci sono 50cm di neve fresca. È possibile effettuare la discesa anche con dei normali sci da pista.

## Il Ghiacciaio del Gigante

La prima parte è una lunga diagonale in direzione NW al cospetto della **Tour Ronde** e del **Tacul.** Scenari incredibili, si procede a testa in su. La neve fresca rende la sciata faticosissima e poco divertente, ci si infossa non appena si esce dalla traccia.
Incrociamo gli sciatori in discesa dalla **Aiguille Du Midi,** sicuramente si stanno divertendo più di noi, quel versante è sciisticamente più appagante.

Finalmente la pendenza aumenta lungo la seraccata, riusciamo a fare qualche curva nel tritaggio generale. Di fronte a noi il **Rifugio du Requin,** raggiungibile con una diagonale.

## La Mer de Glace

Al termine della seraccata inizia la **Mer de Glace,** un lungo fiume di ghiaccio che ha giusto la pendenza minima per scendere dolcemente senza dover spingere. Superiamo la cabinovia che sale al **Montenvers** e proseguiamo fino alla fine del ghiacciaio. Poco prima passaggio spettacolare dentro ad un seracco. Si tolgono gli sci e a piedi ci tocca risalire per circa 100m fino allo chalet della **“Bouvette”** (birra!) al Col des Mottets. Salita ripida ma facile, non servono i ramponi. 

## Discesa a Chamonix

Si arriva a Chamonix con una **lunga stradina** fino alla base delle piste. Qui ci aspetta il pullman per il rientro. Prima però la solita *“merenda”* del CAI con ogni ben di dio, giusto per superare le calorie spese in discesa. **Esperienza da vivere** almeno una volta nella vita, soprattutto per l'ambiente. Non aspettatevi una grande sciata, è un lungo trasferimento con brevi discese.
