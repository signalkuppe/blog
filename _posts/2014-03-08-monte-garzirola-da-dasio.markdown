---
layout: post
title:  "Monte Garzirola da Dasio"
date:   2014-03-08
description: "Salita al Monte Garzirola da Dasio per il Passo di San Lucio"
categories: escursioni
tags: ciaspole neve cavargna
caption: "La chiesa di San Lucio"
flickr: 72157642058012593
gps: true
map: 46°7'4.84"N,9°4'21.35"E
---

Dopo le intense nevicate di Fabbraio, Marzo inizia con un bel anticiclone e tempo decisamente mite. L'idea era quella di salire il Pizzo di Gino, ma il pericolo valanghe in aumento (3 marcato) ci fa desistere. Dediciamo quindi di andare sul sicuro e salire il **Monte Garzirola**.

Siamo io e Stefano, Cristiano come al solito pacca! La salita parte da **Dasio (1100m)**, una frazione di Buggiolo, facilmente ragiungibile da Porlezza. Fa caldissimo, ci incamminiamo in maglietta lungo la carrozzabile che porta a **San Lucio**. La neve è abbastanza dura e le ciaspole per ora non servono. Molto suggestiva in questa tratto la **chiesetta degli Angeli Custodi** dove ci fermiamo per bere un sorso d'acqua dal fontanile.

In breve raggiungiamo **San Lucio (1542m)** con la sua splendida chiesetta dove ci appare, per la prima volta, la nostra meta. calziamo le ciaspole e iniziamo a risalire i dolci pendii della cresta che separa la Svizzera dall'Italia. Di tanto in tanto **affiora qualche cippo** e quello che resta del vecchio filo spinato. Tira un vento bestiale, siamo costretti a coprirci bene nonostante le temperature miti. Dopo orca e mezza circa tocchiamo la **croce di vetta (2075m)** e ammiriamo lo splendido panorama sul Rosa e i 4000 del Vallese.

Lasciamo le ciaspole alla croce e proseguiamo verso la cima vera e propria (non visibile lungo il percorso) che dista 15-20 minuti dalla croce. Una breve sosta cibo e iniziamo la discesa verso la macchina. Una gita semplice, sicura ed estremamente panoramica. 

