---
layout: post
title: "Palon de la Mare"
date: 2019-03-31
description: "Scialpinismo Palon de la Mare con partenza dall’Abergo dei Forni e pernottamento al Rifugio Branca"
categories: scialpinismo
tags: forni palon mare branca rifugio
caption: "Il Gran Zebrù dalla cresta"
flickr: 72157706847625811
gps: true
map: 46.417137, 10.617812
crop: x_450
---

Ritorno al Palon dopo un tentativo fallito l’anno precedente. Questa volta me la prendo comoda pernottando con Monica al **Rifugio Branca.** Trattamento extra lusso con un’ottima cena, consigliato! Colazione con tutta calma alle sette, ci vestiamo e siamo pronti a partire per le otto. Poche persone sono dirette al Palon, quasi tutte al San Matteo altre al Tresero.

## Partenza dal Rifugio Branca

<figure>
    <img src="https://live.staticflickr.com/65535/33866636598_369a3e7dd7_c.jpg" alt="Palon de la Mare: Il canale per accedere al ghiacciaio" /> 
    <figcaption>Il canale per accedere al ghiacciaio</figcaption>
</figure>

La prima parte si svolge lungo la **morena** del Ghiacciaio dei Forni. Un ultimo pendio ripido — rampanti — ci porta all’attacco del **canalino.** Prendiamo quello di sinistra, il meno ripido. Al termine del canale inizia il ghiacciaio. Dapprima un lungo tratto pianeggiante, poi una rampa ripida e infine un lungo traverso in direzione SE ci porta all’attacco della cresta.

## La vetta e la discesa

**Cresta** quasi completamente scoperta, impossibile procedere con gli sci. A piedi — senza ramponi — raggiungiamo l’ampia vetta. La giornata è magnifica, non c’è una nuvola, il panorama è illimitato in tutte le direzioni. 

Torniamo al **deposito sci** e iniziamo la discesa. La parte alta non è male, più in basso invece pura sopravvivenza. L’esposizione a SW non aiuta la **trasformazione della neve,** ritroviamo una discreta crosta tritata fin quasi al rifugio.

<figure>
    <img src="https://live.staticflickr.com/65535/47690938612_23595283ac_c.jpg" alt="Palon de la Mare: Buona neve nella parte alta" /> 
    <figcaption>Buona neve nella parte alta</figcaption>
</figure>

In queste condizioni è una gita che si fa per la vetta non per la sciata. Ora ho capito perché tutti si sono diretti altrove! Non abbiamo avvistato **nessun crepaccio,** solo qualche piccolo seracco aggirabile al cambio di pendenza prima del traverso finale. Nel complesso itinerario da valutare come **MS+.**
