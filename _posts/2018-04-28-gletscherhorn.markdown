---
layout: post
title: "Gletscherhorn"
date: 2018-04-28
description: "Scialpinismo al Gletscherhorn per la Val D’Avers e la Val Bergalga con partenza da Juppa"
categories: scialpinismo
tags: scialpinismo avers svizzera
caption: La pala del Gletscherhorn
flickr: 72157669130618158
gps: true
map: 46.399335,9.551663
crop: x_300
---

Forse l’ultima uscita sugli sci, voglio regalarmi un bel tremila, fuori dagli itinerari più battuti. tempo instabile e sud dello spartiacque alpino, meglio andare sul sicuro a nord. Scegliamo il **Gletscherhorn** per la splendida e meteorologicamente stabile **Val D’Avers,** una valle che non delude mai. Partenza alle 4:45, dopo due ore e mezza di macchina arriviamo a **Juppa.** Non c’è nessuno, era quello che volevamo!

## L’infinita Val Bergalga

Iniziamo la lunga risalita della **Val Bergalga** devastata dalle **valanghe.** Ne superiamo almeno quattro, una delle quale abbastanza complicata da salire e scendere. Superiamo l’alpeggio di **Olta Stofel** a 2074m e dopo **quattro chilometri**e mezzo di marcia finalmente arriviamo alla testata della valle. Ci vuole un’ora e mezza per arrivare fin qui!

## La salita alla vetta

Risaliamo il **ripido pendio** sulla sinistra fino a quota 2365m, da qui è ben visibile il resto dell’itinerario. Le pendenze sono più dolci ma la salita à ancora lunga. La **pala finale** sembra vicina ma ci vorranno ancora due ore visto il nostro allenamento da sciatori della domenica. 

Siamo cotti, ci facciamo forza a vicenda e arriviamo finalmente al **colletto** che separa la cima dalla Punta Predarossa. Qualche bomba energetica e affrontiamo la pala finale.

Anche qui **il terreno è facile.** Con quattro pertichette raggiungiamo la cresta e dopo pochi metri, sci ai piedi, la vetta con il suo ometto in pietra. Qualche nuvola ma non ci possiamo proprio lamentare. 

## La discesa dalla vetta

Cambio di assetto e iniziamo la **discesa** direttamente dalla cima. Ottimo firn fino a circa un terzo della discesa, poi purtroppo inizia un pantano gessoso che ci obbliga a un *“si salvi chi può”.* Il vero dramma è il ritorno a Juppa. 

La Val Bergalga è praticamente in piano, con la neve molle gli sci non scorrono e siamo **costretti a ripellare** per tornare alla macchina. Ma senza *“scammellata”* che gita sarebbe? Itinerario comunque splendido in un ambiente unico; merita anche se bisogna armarsi di **tanta pazienza** al ritorno.