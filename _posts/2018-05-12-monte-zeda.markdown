---
layout: post
title: "Monte Zeda"
date: 2018-05-12
description: "Salita al Monte Zeda da Colle per il Passo Folungo"
categories: escursionismo
tags: valgrande ossola
caption: "La Linea Cadorna"
flickr: 72157696766866575
gps: true
map: 46.044878,8.535215
crop: x_1400,y_-200
---

Inizia la **stagione delle escursioni;** dopo tanto sci è bello fare una camminata facile senza tutto quel materiale. Scegliamo un cima della Val Grande che ci mancava: il **Monte Zeda.**  L’obiettivo è anche quello di perlustrare il tratto finale del **Sentiero Bove,** uno degli itinerari che ho segnato nella mia infinita lista delle cose da fare.

## Partenza dal Passo Folungo

Ci vuole un bel po' per arrivare alla partenza. Passando da **Premeno** impieghiamo circa un’ora dall’uscita dell’autostrada; da **Ghiffa** è leggermente più corta. In località *Colle* inizia una **strada sterrata** ben tenuta che arriva fino al Passo Folungo. Si può percorrere anche con una macchina da città. Volendo si può proseguire ulteriormente fino **all’Alpe Archia,** ma decidiamo di farla a piedi per non esagerare. Dopo l’alpe si esce dal bosco e inizia la cresta. In ogni caso, se volete partire da Colle, dovete aggiungere 7km a piedi!

<figure>
    <img src="https://farm1.staticflickr.com/907/42034147742_4d90c42033_c.jpg" alt="Monte Zeda, partenza dal Passo Folungo" /> 
    <figcaption>Il bel bosco di faggi nella prima parte dell’itinerario</figcaption>
</figure>

## La cresta e la vetta

Saliamo lungo la cresta ignorando a sinistra la **Linea Cadorna.** Primo tratto ripido, c’è anche una catena (superflua). Dopo poco ritroviamo la strada principale che in breve ci porta al **Rifugio Pian Vadà;** bellissima struttura gestita dell'Ente Parco, accessibile previa [prenotazione online](http://www.parcovalgrande.it/modulo_prenotazione.php "prenotazione online del Rifugio Pian Vadà"). 

<figure>
    <img src="https://farm1.staticflickr.com/974/42078906971_a980ec6f07_c.jpg" alt="Monte Zeda, il Rifugio Pian Vadà" /> 
    <figcaption>il Rifugio Pian Vadà</figcaption>
</figure>

Dal rifugio la Linea Cadorna continua quasi sul filo di cresta fino alla base dell’ultimo strappo, dove lascia spazio ad un **agevole sentiero** che, in breve, ci permette di raggiungere la vetta. 

## Arrivano le nuvole

Purtroppo **l’instabilità diurna** non lascia scampo, le nuvole ci avvolgono oscurando il panorama. Inutile provare a scattare qualche foto, **tornerò** per fare il Sentiero Bove sperando di avere più fortuna. In discesa **tagliamo** scendendo direttamente dal Rifugio fino alla strada, risparmiando una decina di minuti. Escursione facile e molto panoramica, **una delle più belle in zona.**
