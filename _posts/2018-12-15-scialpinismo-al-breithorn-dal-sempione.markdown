---
layout: post
title: "Scialpinismo al Breithorn"
date: 2018-12-15
description: "Relazione dell’itinerario di scialpinismo al Breithorn con partenza dal Passo del Sempione per l'Homattugletscher"
categories: scialpinismo
tags: scialpinismo sempione breithorn 
caption: Il Wasenhorn al tramonto
flickr: 72157704742609484
gps: true
map: 46.2404225,8.0598881
crop: x_1000
version: v1546974834
---

Oggi torno su una montagna che ho già salito più volte, ma mai con gli sci. Con Monica partiamo di buon’ora alla volta del **Passo del Sempione.** Parcheggiamo di fronte all’Ospizio: l’atmosfera è gelida, circa -8°C con vento sostenuto. La maggior parte degli sci alpinisti si dirigono al soleggiato **Spitzhorli,** noi non molliamo e puntiamo alla nostra meta.

## La prima parte della salita

<figure>
    <img src="https://farm5.staticflickr.com/4874/32487351818_945b63fc05_c.jpg" alt="Scialpinismo al Breithorn: il traverso" /> 
    <figcaption>Il famoso traverso iniziale</figcaption>
</figure>

Puntiamo dapprima all’evidente croce posta sopra un grande masso per poi costeggiare in falsopiano fino a raggiungere **l’inizio del traverso.** La neve è tanta e le condizioni sono buone. Decidiamo di mettere comunque **i rampanti,** una scivolata qui rovinerebbe tutta la gita. 

Con diversi tornanti guadagniamo i pendii superiori. Il vento aumenta, così come la sensazione di freddo. Il manto nevoso eroso dalle forte raffiche ci costringe quasi a rimettere i rampanti. Con qualche imprecazione riusciamo a raggiungere la base **dell’Homattugletscher.**

<figure>
    <img src="https://farm5.staticflickr.com/4913/32487357248_9cf1b3a8d4_c.jpg" alt="Scialpinismo al Breithorn: sull’Homattugletscher" /> 
    <figcaption>Sull’Homattugletscher</figcaption>
</figure>

## Dal Breithornpass alla vetta

Qui la neve migliora e saliamo velocemente. In breve siamo al **Breithornpass.** Qui si scatena la bufera. Forti raffiche ci buttano quasi per terra. Teniamo duro e puntiamo alla vetta. 

La **via normale** lungo la cresta sembra essere troppo ripida e ghiacciata, ci abbassiamo quindi nella valletta sotto la cima per risalire il pendio più riparato sulla sinistra. Incredibilmente un altro sci alpinista procede senza sci e senza ramponi lungo la via normale. La scelta peggiore possibile.

<figure>
    <img src="https://farm5.staticflickr.com/4860/46359191461_5e6b8e72ae_c.jpg" alt="Scialpinismo al Breithorn: l’arrivo in vetta" /> 
    <figcaption>L’arrivo in vetta</figcaption>
</figure>

Variante azzeccata, saliamo senza difficoltà. Poco sotto la vetta notiamo un insidioso **lastrone soffice,** meglio tenere le giuste distanze. Eccoci in vetta, panorama grandioso, non c’è una nuvola. Incredibilmente qui il vento è più debole, riusciamo a scattare le nostre foto e a goderci il momento in tranquillità.

## La discesa

Ci prepariamo per la discesa, la cima è larga e si riescono a mettere comodamente gli sci. Prima curva delicata poi via verso il passo. Il vento aumenta di nuovo, basta allargare le braccia per farsi trasportare. Sul ghiacciaio **ottima sciata** su crosta portante, sembra quasi di essere in pista. Più sotto qualche litigio con i **sastrugi** fino al traverso, che risaliamo a piedi. Rientriamo con lo spettacolo del sole basso all’orizzonte che illumina le cime.

 <figure>
    <img src="https://farm5.staticflickr.com/4828/46308334302_9acd40068f_c.jpg" alt="Scialpinismo al Breithorn: Rientro al Passo del Sempione" /> 
    <figcaption>Rientro al Passo del Sempione</figcaption>
</figure>

Lo **sci alpinismo in pieno inverno** è fatto anche di freddo, vento e neve non ottimale, ma tutto viene ripagato dalla gioia di muoversi in questi ambienti severi.
Complimenti a Monica per la sua prima uscita BSA, ha lottato senza mai mollare!

Situazione neve surreale. Metri di neve in quota e prati sotto i 2000m, quest’anno va così!
