---
layout: post
title: "Pizzo Pioltone"
date: 2015-10-17
description: "Relazione della salita al Pizzo Pioltone in Val Bognanco con partenza da San Bernardo"
categories: escursionismo
tags: bognanco pioltone  
caption: "Il Lago d'Arza"
flickr: 72157659748014488
gps: true
map: 46.174801,8.159680
---

Ed ecco la **prima nevicata** di questo autunno: sopra i 1600m sono caduti dai 10 ai 30cm di neve. Voglio andare a fotografare uno spettacolo che si presenta poche volte in un anno: i **larici gialli** coperti dalla neve. La meta prescelta Ã¨ la Val Bognanco, con i suoi bellissimi laghetti alpini.

Partiamo presto da **San Bernardo** e ci addentriamo in un fitto bosco di abeti bianchi e rossi. Poco prima di una radura pianeggiante incontriamo lo splendido **Laghetto d'Arza:** monto il grandangolo e cerco di immortalare al meglio lo spettacolare contrasto tra i larici e lo specchio d'acqua. Riprendiamo il cammino lungo la **torbiera** aiutati da qualche passerella in legno. Superato un altro breve strappo giungiamo alla conca del **Lago di Ragozza,** oggi leggermente ghiacciato in superficie.

Breve sosta al **Rifugio Gattascosa** (oggi chiuso) e poi via verso il Passo di Monscera. Il tempo purtroppo si guasta, e in breve la nebbia ci avvolge, nascondendo bellissimi panorami verso il Vallese. Decidiamo comunque di salire in vetta nella speranza che il cielo si apra. Dal passo seguiamo fedelmente **la cresta lungo il confine** e seguendo gli ometti e qualche raro bollo rosso tocchiamo la vetta del **Pizzo Pioltone.**

Purtroppo il tempo non migliora, inizia persino a nevicare. Scendiamo in fretta e ritorniamo a San Bernando passando dal **Rifugio Il Dosso** e chiudendo quindi un ampio giro ad anello. Percorso **perfetto per le ciaspole,** torneremo sicuramente in inverno.