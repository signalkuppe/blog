---
layout: post
title: "Piz Griatschouls"
date: 2019-02-09
description: "Relazione dell’itinerario di scialpinismo al Piz Griatschouls da Zuoz. Percorso fino alla vetta principale per la cresta ovest"
categories: scialpinismo
tags: scialpinismo zuoz griatschouls 
caption: Il Piz Kesch dalla cresta finale
flickr: 72157705536526631
gps: true
map: 46.625444, 9.9392306
crop: x_1000
version: v1551026247
---

Terzo tentativo stagionale al **Griatschouls:** due volte respinto dal maltempo, speriamo sia la volta buona! Sono da solo, colazione obbligatoria al **Moreschi** e poi **Zuoz.** Parcheggio davanti ad un capannone in legno, non vedo divieti, speriamo bene.

Partenza gelida a -16°C, ma basta alzarsi di poco per superare **l’inversione termica** e avere caldo. Con un lungo falsopiano mi porto all’inizio del pendio. Il percorso è molto evidente impossibile sbagliare. La giornata è magnifica, poco vento e cielo completamente sereno.

<figure>
    <img src="https://farm8.staticflickr.com/7895/47197936651_7c4837df99_o.jpg" alt="Scialpinismo al Piz Griatschouls: la partenza da Zuoz" /> 
    <figcaption>L’itinerario visto dalla partenza</figcaption>
</figure>

In breve raggiungo il **piccolo bivacco** posto a circa metà salita. Il bivacco è sempre aperto, ne approfitto per mangiare qualcosa e cambiare la maglietta. Riparto puntando la **ripida dorsale** davanti a me. È il percorso più ripido e faticoso, ma anche il più sicuro. Le pendenze poi diminuiscono fino allo **strappo finale** che porta in cresta. 

La persona prima di me è salita a piedi, ma la neve è profonda, meglio salire con gli sci. Qui la pendenza aumenta decisamente, ma il tratto è breve, bastano quattro pertichette.

## La cresta finale

<figure>
    <img src="https://farm8.staticflickr.com/7873/32255963817_8141f65628_o.jpg" alt="Scialpinismo al Piz Griatschouls: la cresta finale" /> 
    <figcaption>La cresta finale dal deposito sci</figcaption>
</figure>

Lascio gli sci e **indosso i ramponi** per affrontare la cresta. La prima parte è molto semplice. La **paretina finale** può essere affrontata in due modi: lungo il canalino nevoso sulla destra o per le roccette sulla sinistra. Scelgo le roccette, la neve è intonsa, rischio di sprofondare. Massimo secondo grado, leggermente esposto. Ramponi obbligatori, picozza consigliata ma non fondamentale.

## La discesa

Sono in cima, non c’è nessuno, un momento bellissimo. Foto di rito e scendo. Tratto ripido per scendere dalla cresta poi lunga discesa verso Zuoz. La neve non è delle migliori, ma lo sapevo. Veniamo da un lungo periodo di stabilità che, complice il ciclo di fusione e rigelo, ha creato **una bella crosta** non portante. Oggi sono venuto per la vetta non per la sciata.

Lungo rientro verso casa, non prima della solita pausa al **Migrolino** di Samedan, con merenda a base di panino al tonno e **Radler Calanda.** 

*Buona la terza!*
