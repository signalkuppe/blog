---
layout: post
title: "Pizzo di Claro"
date: 2016-07-24
description: "Via normale al Pizzo di Claro da Arvigo per l'Alp di Stabveder"
categories: escursionismo
tags: ticino pizzo claro
caption: "Verso la vetta del Pizzo di Claro"
flickr: 72157669058663453
gps: true
map: 46.296050,9.055655
---

Ogni volta che passi dal **Ticino** non puoi non notare questa montagna che, con un balzo di 2500m, si stacca dalla piana di **Bellinzona.** Dobbiamo salirla per forza, finalmente, è arrivato il momento giusto. Arriviamo ad **Arvigo,** da dove parte la stradina che permette di neutralizzare quasi completamente il dislivello della montagna. Pedaggio **5 CHF** nei pressi di una sbarra: non abbiamo franchi, decidiamo di cercare un bar per recuperare qualche moneta. Ovviamente nessun bar nei paraggi, per fortuna incrociamo una **gentilissimo svizzero** che ci cambia 10€. Muniti di contanti inseriamo la moneta, la sbarra si alza, e possiamo salire.

La strada è stretta ma agevole, l'ultimo tratto è **sterrato** ma fattibile anche da una macchina *"normale".* Lasciamo l'auto in un parcheggio in prossimità del cartello che vieta il transito ai non autorizzati. In breve arriviamo all'**Alp di Stabveder** dove parte il sentiero vero e proprio. Per bolli e ometti puntiamo con decisione la sella in direzione ovest. Dalla sella (cartelli) la cima è ben visibile. Perdiamo leggermente quota lasciando a destra il sentiero per la **Capanna Cava.** Dopo pochi minuti abbandoniamo la traccia che prosegue in direzione SW (bollo bianco su un grosso masso) per risalire i facili pendii del Pizzo di Claro. 

Incontriamo alcune persone salite dal versante opposto, alcune provviste di **scarponi assurdi** stile Nepal Evo (misteri dell'escursionismo). Il sentiero a tratti è poco evidente, ma diversi ometti (e un omone su un grosso masso) aiutano ad orientarsi. Guadagniamo la cresta e da qui, per facili blocchi, raggiungiamo al **cima sud.** Panorama spaziale, merita davvero. Prima di scendere saliamo anche la **cima nord** (leggermente più alta) sempre su facile sentiero. La discesa è rapida, in un attimo siamo di nuovo all'alpe e quindi alla macchina. Gita meritevole, poco dislivello, grandi panorami e velocemente raggiungibile dalla Brianza. Faccio notare a Giò che abbiamo fatto troppo **poco dislivello** rispetto ai nostri soliti 20km di media, la prossima volta pagherà dazio.

