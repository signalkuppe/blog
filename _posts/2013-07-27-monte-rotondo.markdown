---
layout: post
title:  "Monte Rotondo 2496m"
date:   2013-07-27
description: "Salita al Monte Rotondo da Premana per l’Alpe Fraina"
categories: escursionismo
tags: valvarrone premana monte rotondo valsassina
caption: "Valvarrone, Alpe Fraina"
flickr: 72157641689963084
map: 46.070481,9.492963
---

È una delle cime che mi mancano della Valvarrone, insieme al Mellasc. Alle 7:30 parcheggio la macchina alla fine di Premana e imbocco l’evidente mulattiera che conduce all’**Alpe Fraina**. Come al solito è presente il classico cartello gigante con le indicazioni per tutte le escursioni, diciamo che è impossibile sbagliare strada. Indica 5h:30m per la cima, mi sento in forma vediamo in quanto tempo riesco a farcela.

Percorro tutta la mulattiera fino ad un bivio dove trovo dei cartelli che indicano di proseguire per il **Monte Rotondo**. Decido di abbandonare il percorso principale e seguire il sentiero che in breve conduce all’**Alpe Caprecolo** dove un pastore mi spiega che la salita alla cima da questa variante è brutta e poco battuta, mi consiglia di proseguire per l’Alpe Fraina. Raggiungo L’Alpe in breve tempo, supero il torrente e mi porto sulla destra orografica della valle da dove parte il sentiero per la vetta.

La parte iniziale è ben tracciata e arrivo spedito ad gruppo di baite. da questo punto in poi **l’erba diventa altissima’** e nascondo quasi completamente il sentiero. Con i piedi zuppi per via della rugiada, gaudagno velocemente quota seguendo il percorso a zig-zag del sentiero. Arrivo ad un colletto dove dei cartelli indicano l’ormai evidente Cima del Monte Rotondo. Con un lungo traverso a mezzacosta raggiungo la **Bocchetta di Stavello (2201m)**, dove il panorama di apre verso la Valtellina. I resti della ’**Linea Cadorna’** mi accompagnano verso la cima lungo una facile cresta erbosa. Sono in vetta, l’orologio segna 3h e 40m, non male!

Dalla cima vedo il vicino Pizzo Alto salito l’anno prima: mi viene la malsana idea di tornare da li, ma purtroppo realizzo di avere poca acqua e rinuncio inizianod la **lunga discesa verso Premana**. Una bella cima panoramica, anche se il sentiero non è proprio il massimo!

