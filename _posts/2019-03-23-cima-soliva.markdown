---
layout: post
title: "Cima Soliva"
date: 2019-03-23
description: "Scialpinismo alla Cima Soliva per il Lago di Scais e la Val Vedello con partenza dalla centrale elettrica nei pressi di Agneda"
categories: scialpinismo
tags: soliva agneda vedello orobie scais
caption: "Il Diavolo di Tenda dalla vetta"
flickr: 72157708055968904
gps: true
map: 46.06733, 9.939790
crop: x_950
---

Il libro *“Scialpinismo nelle Orobie Valtellinesi”* la definisce "Una perla tra le perle". Effettivamente la salita dalla **Val Vedello** è qualcosa di magico. Scorci incredibili, pochissime persone e dislivelli importanti. Anche oggi sono da solo. Lascio la macchina alla centrale elettrica. I primi tornanti per Agneda sono coperti di ghiaccio. Col senno di poi ce l’avrei fatta, ma è sempre meglio non rischiare.

## Partenza da Agneda

<figure>
    <img src="https://live.staticflickr.com/7926/40600129353_c4a1ff773e_c.jpg" alt="Cima Soliva: il Pizzo del Salto domina la Val Vedello" /> 
    <figcaption>Il Pizzo del Salto domina la Val Vedello</figcaption>
</figure>

Spallaggio lungo tutto il tratto pianeggiante che da **Agneda** porta all’inizio della sterrata che porta alla diga del **Lago di Scais.** Qui la neve riprende e posso rimettere gli sci. Lascio il lago sulla sinistra e mi addentro nella Val Vedello, dominata dal magnifico **Pizzo del Salto.** Il vallone che porta in vetta è quello in corrispondenza delle vecchie **miniere di uranio.** 

Nella prima parte sfrutto la mulattiera che facilita la progressione. Al termine le pendenze aumentano decisamente. Risalgo un primo **ripido canalino** alla base dei contrafforti del Piz Cavrin. Breve tregua e poi un altro ripido strappo, al termine del quale è possibile vedere l’ampio valico della **Bocchetta della Foppa.**

## Il tratto finale alpinistico

<figure>
    <img src="https://live.staticflickr.com/7809/47513205032_04667d7e7c_c.jpg" alt="Cima Soliva: il caminetto finale" /> 
    <figcaption>Il caminetto finale</figcaption>
</figure>

Nel frattempo mi hanno raggiunto dei simpatici scialpinisti di Brescia con i quali condividerò il resto della giornata. Calzo i ramponi e affronto l’ultimo tratto alpinistico fino in vetta. Primo pendio su neve dura, **ramponi** direi necessari. Poi sfasciumi fino ad un’evidente **cengia** che da accesso al **caminetto finale** che supero con divertenti passaggi di I° grado. 

Al termine una sottile ed estetica **cresta nevosa** conduce all’ometto di vetta. In un primo tempo i bresciani avevano desistito, ma grazie alle mie urla dall’alto hanno proseguito raggiungendomi in vetta. Panorama mozzafiato sulle Orobie e le Retiche. Davvero maestosa la mole del **Diavolo di Tenda** che si erge proprio davanti a noi. 

<figure>
    <img src="https://live.staticflickr.com/7823/40600137443_fb51624095_c.jpg" alt="Cima Soliva: la cresta nevosa finale" /> 
    <figcaption>La cresta di vetta con il Redorta sullo sfondo</figcaption>
</figure>

## La discesa
Rientramo a ritroso fino al colletto dove cambiamo assetto e inziamo la discesa con gli sci. Neve discreta, a tratti un po’ **crostosa** ma non ci possiamo lamentare. Le pendenze sono perfette per una bella sciata. Il resto è un lungo rientro fino alla macchina. Alla fine saranno **19km** tra andata e ritorno! 

Una gita splendida, nel **cuore selvaggio delle Orobie,** lontano dagli affollamenti. Non potete perdervela. A seconda delle annate è meglio aspettare che la strada per Agneda sia libera, in modo da evitare il primo noioso tratto lungo la strada.
