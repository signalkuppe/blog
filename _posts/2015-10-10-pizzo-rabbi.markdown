---
layout: post
title: "Pizzo Rabbi"
date: 2015-10-10
description: "Relazione della salita al Pizzo Rabbi dalla la Val Bodengo per la Val Garzelli e l'Alpe Campo"
categories: escursionismo
tags: bodengo rabbi  
caption: "Il Bivacco Petazzi"
flickr: 72157659441816580
gps: true
map: 46.237078,9.310095
---

L'idea è quella di fare un'escursione non lontana da casa, breve, ma con dei bei panorami autunnali: optiamo per il **Pizzo Rabbi** dalla Val Bodengo, una zona che non ancora visto. Ritiriamo il pass (6€) al **Bar Gordona** e proseguiamo lungo la bellissima strada che si addentra nella valle. Parcheggiamo in località **Pra Pincè (979m)** e, superato un ponte, cominciamo a risalire la **Val Garzelli.**

Il sentiero sale ripido in un bellissimo bosco che, in questo periodo, dà il meglio di se. Dopo un'ora e trenta minuti circa arriviamo alla magnifica **Alpe Campo:** un luogo incantevole, posto in un bellissimo anfiteatro ai piedi del Ledù. Breve sosta per una fetta di torta e poi via verso la vetta. Sbagliamo però strada, seguendo una debole traccia lungo il torrente.

Il percorso invece si snoda sulla sinistra orografica della valle passando vicino ad un **grosso masso** visibile dall'alpe: conviene quindi superare il torrente al primo ponte per non perdere il sentiero. Dal masso in poi la traccia diventa molto più evidente, con abbondanza di **ometti e bolli** bianchi e rossi. 

Un'ultima, breve pietraia e siamo alla **Bocchetta del Cannone** dove spunta il **Bivacco Petazzi** circondato dalla nuvole. Un ultimo facile tratto di cresta e siamo sulla vetta del Pizzo Rabbi. Mangiamo qualcosa, mettiamo le bandierine sul grosso ometto di vetta e iniziamo a scendere. Breve tappa al bivacco (molto bello, con coperte, materassi e gas) e poi giù verso la macchina.

Salita rapida, comoda e con bellissimi panorami, **perfetta per l'autunno.**