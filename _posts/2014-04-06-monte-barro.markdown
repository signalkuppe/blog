---
layout: post
title: "Tramonto al Monte Barro"
date: 2014-04-06
description: "Escursione fotografica al Monte Barro per ammirare il tramonto sulla Brianza"
categories: escursionismo
tags: barro lecco brianza 
caption: "Ultime luci sul Barro"
flickr: 72157643660342615
map: 45°49'50.93", 9°22'48.79"E
---

Era da un po’ che volevo fotografare il tramonto dal **Monte Barro**. Partiamo alle 17 da Desio alla volta di **Galbiate**; fino al 1° Maggio è possibile salire in macchina fino alla **Baita Alpini** (seguire le indicazione per l'Eremo) quindi ne approfittiamo e parcheggiamo nell'ampio piazzale. Da qui percorriamo a piedi la strada asfaltata fino all'**Eremo**.

Sono le 18 il sole comincia ad abbassarsi, c'è molta foschia e siamo ababstanza scettici sulla riuscita delle foto. All'improvviso spunta un bellissimo **fagiano** che decide purtroppo di battare subito in ritirata precludendoci qualsiasi tentativo di scatto. Continuiamo lungo il facile sentiero fino all'attacco della **crestina finale**.

Alle 18:30 il sole sta per sparire dietro il **Cornizzolo**: proprio in quel momento mi trovo di fianco ad un bellissimo rododendro in fiore. Monto rapidamente il grandangolo, attivo il flash di reimpimento e scatto. I **laghi brianzoli** sono in una posizione perfetta per dare ulteriore profondità all'immagine. Monto il tele in fretta per riprendere il un dettaglio del Cornizzolo prima che sparisca nell'ombra.

Riusciamo a scendere senza la frontali fino al percheggio dove non può mancare una foto alla **SS36** con lae scie delle macchine al rientro dal weekend. La sera è proprio il momento ideale per salire questa semplice e panoramicissima cima.