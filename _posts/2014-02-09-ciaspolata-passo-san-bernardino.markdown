---
layout: post
title:  "Ciaspolata al Passo del San Bernardino"
date:   2014-02-09
description: "ciaspolata al Passo del San Bernardino con partenza dal villaggio"
categories: escursioni
tags: ciaspole neve svizzera san bernardino
caption: "Il passo sommeso dalla neve"
flickr: 72157640846265853
map: 46°27'45.43",  9°11'31.06"
---

E' caduta davvero tanta neve sulle alpi, domenica è il giorno giusto per andare a scattare qualche foto. L'idea era quella di raggiungere Montespluga da Madesimo ma vsto il bollettino (grado 4) scegliamo una meta più tranquilla: il **Passo del San Bernardino**

Arriviamo verso le 8:30 al **villaggio** e parcheggiamo nei pressi dell'**Hotel Albareggia**, calziamo le ciaspole alla fine della strada e ci addentriamo nel bosco. Per fortuna troviamo una debole traccia con neve compatta, senza la quale la gita si sarebbe trasformata in una ravanata colossale. Poco dopo il bosco incontriamo i tornanti della strada che sale al passo: la seguiamo fino ad un lungo traverso che porta ad una casetta e quindi, dopo un tornante raggiungiamo un **grande acquedotto**.

Da qui c'è da battere tutta la traccia fino al passo, fortunatamente la neve è quasi portante e ci risparmia gran parte della fatica preventivata. **Siamo i primi ad arrivare al passo**, completamente sepolto dalla neve. Panorama mozzafiato, tutto intorno cime incrostate di neve, sembra di essere in Patagonia.

Scendiamo a malinquore non prima di aver fatto qualche discesa spettacolare in neve fresca. Una giornata fantastica, una delle migliori ciaspolate di sempre in un ambiente sicuro e per oggi poco frequentato. 


