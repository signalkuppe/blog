---
layout: post
title: "Alben Canale Ilaria"
date: 2016-03-25
description: "Realazione della salita al Monte Alben per il Canale Ilaria con partenza da Cornalba"
categories: alpinismo
tags: orobie neve canale
caption: "Sulla cresta dell'Alben"
flickr: 72157664128070964
gps: true
map: 45.862094,9.782112
---

Non si prospetta una grande giornata dal punto di vista meteo, ma qualcosa si dovrà pur fare! La svizzera è esclusa, potrebbe anche nevicare, meglio ripiegare sulle **Orobie,** più riparate rispetto al peggioramento. Mando un messaggio a Stefano che, seppur ancora in fase di rientro, viene tentato dalla mia proposta: il canale Ilaria all'Alben.

Partenza ore 6 da Lissone, alle 7:30 siamo pronti a partire da **Cornalba.** Non troviamo un bar aperto, rimediamo con una colazione fai da te a base di focaccia. Dal **comodo parcheggio** seguiamo le indicazioni per il Monte Alben e dopo poco prendiamo la deviazione sulla sinistra per il **sentiero panoramico,** più lungo ma in teoria più regolare; in realtà di panoramico ha ben poco oltre che essere abbastanza bruttino.

In circa un'ora e mezza siamo alla conca, dove appare per la prima volta la **parete ovest** dell'Alben. Passiamo vicino ad una cappelletta e quindi a delle baite. Il canale è abbastanza evidente, si punta prima un'ultima baita per poi portarsi all'attacco. Il primo pezzo è uno **sfondone** unico, e ci regala una bella ravanta. La parte più bella e divertente è proprio quella iniziale, con un **altino di 50°** posto fra due rocce. Dopo questo tratto le pendenze tornano modeste per poi aumentare leggermente nel finale.

Siamo in vetta, purtroppo una **fastidiosa foschia** non ci fa godere il panorama. Percorriamo la cresta in direzione di un **ripetitore,** per poi scendere lungo un facile canale e ritornare alle baite. Da qui optiamo per la discesa diretta a Cornalba, sicuramente più rapida del sentiero panoramico e, secondo me, migliore anche per la salita. Un **canale facile,** da fare con una sola picozza, giusto per riprendere confidenza con gli attrezzi.
