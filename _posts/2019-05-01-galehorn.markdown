---
layout: post
title: "Galehorn"
date: 2019-05-01
description: "Scialpinismo al Galehorn con partenza da Engeloch e discesa lungo la Ritzitälli"
categories: scialpinismo
tags: islanda viaggio akureyri dalvik
caption: "La Sirwoltesattel"
flickr: 72157709038987592
gps: true
map: 46.223290, 7.973983
version: v1560627588
crop: x_1250
---

Primo maggio sugli sci. Bisogna assolutamente evitare la mandria diretta in Valtellina. Roberto mi propone il **Galehorn** in compagnia dei soci del CAI di Valmadrera. Ritrovo con tutto il gruppo alle piscine di Cermenate e poi via verso l'Ossola. Pausa caffè prima di Domodossola, dove incontriamo un mega pullman di cinesi. Per fortuna riusciamo ad anticiparli e a fare colazione.

## Partenza da Engeloch

<figure>
    <img src="https://live.staticflickr.com/65535/48045424031_70cb500394_c.jpg" alt="Scialpinismo al Galehorn: il ripido pendio dopo la partenza" /> 
    <figcaption>Il primo pendio soggetto a valanghe</figcaption>
</figure>

**Engeloch** è il punto di partenza di numerosi itinerari sci alpinistici, tutti in genere molto frequentati. Infatti non troviamo posto al parcheggio, e siamo costretti lasciare la macchina 100m prima.

Spalliamo per neanche 200 metri. La stagione, partita male, si è ripresa alla grande con un Aprile nevoso e fresco. La prima parte dell'itinerario si svolge su un pendio ripido soggetto a valanghe. Infatti vediamo i resti di un **lastrone** abbastanza grande caduto durante l'inverno.

Puntiamo decisamente verso una **cascata** che si supera su un pendio ripido sulla sinistra (attenzione anche qui alla valanghe). Dopo questo tratto le pendenze diminuiscono fino ad arrivare alla **Sirwoltesattel.** Alcuni svizzeri (sbagliando) salgono la cima direttamente da qui.

In realtà è molto meglio **aggirararla sulla sinistra** con un traverso (rampanti) vero NW, e quindi piegare a destra per raggiungere la vetta su facili pendii.

## Duscesa lungo la Ritzitälli

<figure>
    <img src="https://live.staticflickr.com/65535/48045462448_4d299a10b3_c.jpg" alt="Scialpinismo al Galehorn: Il gruppone svizzero" /> 
    <figcaption>Il gruppone svizzero sotto la vetta</figcaption>
</figure>

Arriviamo sulla cima dove è presente una **caratteristica antenna,** oggi incrostata di neve. Foto di rito e ci prepariamo per la discesa dal versante SE, che porta nella **Ritzitälli.** Il versante di salita infatti è poco remunerativo con gli sci. Pendenza e neve perfette, una sciata davvero fantastica, merita assolutamente.

La **merenda** era prevista al Birrificio di Anzola, ma purtroppo non c’era posto (è quasi sempre pieno, meglio prenotare in anticipo). Ripieghiamo sull’ottimo [Agriturismo AZ](https://www.agriturismoaz.com). Ambiente familiare e ottimi formaggi e salumi. Una bellissima giornata con un gruppo fantastico. Valutazione complessiva direi BS, la **discesa** lungo la Ritzitälli è veramente **splendida** e consente un’ottima sciata dall’inizio alla fine.
