---
layout: post
title: "Grabiasca Canale Nord"
date: 2016-04-16
description: "Relazione della salita al Monte Grabiasca per il canale nord, con partenza da Carona"
categories: alpinismo
tags: orobie neve canale
caption: "Nel Canale Nord del Grabiasca"
flickr: 72157665320438354
gps: true
map: 46.033545,9.903612
---

Un altro canale che andava fatto prima o poi. La giornata non è delle migliori, ma decidiamo di tentare lo stesso. Tutto inizia con il solito **incubo** della strada da **Pagliari** al Calvi: 8km di puro strazio, da affrontare anche al ritorno. Meglio non pensarci e camminare a testa bassa.

Dopo il Rifugio scendiamo verso il **laghetto** per imboccare la traccia che conduce alla base del canale. Si **sprofonda** ma non troppo, una piccola ravanatina senza troppe sofferenze. Eccoci all'attacco, **l canale è evidente** non si può sbagliare. Calziamo i ramponi e iniziamo a risalire il primo facile tratto con qualche zig-zag. 

Il canale poi **si stringe** e diventa più divertente con alcuni tratti di neve ghiacciata. Le **difficoltà sono contenute,** oggi le condizioni sono perfette, non affiora alcun tratto roccioso. In breve sbuchiamo in cresta: a destra c'è subito **l'anticima,** mentre verso sinistra inizia la cresta che conduce alla **vetta principale.**

Il primo tratto sembra una **cristalleria:** rocce rotte che si muovono solo a guardarle, necessario prestare molta attenzione, soprattutto per chi segue. Dopo un breve tratto erboso affrontiamo l'ultimo facile saltino e raggiungiamo **l'ometto di vetta.** Ripercorriamo poi a ritroso la cresta fino all'uscita del canale per poi proseguire in direzione della **via normale.**

Nella nebbia non è banale orientarsi, facciamo affidamento su qualche **rado ometto.** Dopo un tratto ripido, in prossimità di una sella, il sentiero devia con decisione verso destra abbandonando il filo di cresta in direzione del **Rifugio Calvi.** Da qui altri 8km per raggiungere la macchina, per un totale di 25km andata/ritorno. Mio papà usufruisce di un **passaggio** in macchina e per questo pagherà dazio offrendoci la birra di fine giornata.

