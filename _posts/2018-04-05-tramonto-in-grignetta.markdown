---
layout: post
title: "Tramonto in Grignetta"
date: 2018-04-05
description: "Una salita in Grignetta dopo il lavoro per ammirare il tramonto"
categories: escursionismo
tags: valsassina grignetta
caption: "Cermenati infuocata"
flickr: 72157689555547820
map: 45.921464,9.390876
crop: x_1400
---

Prendo due ore di permesso, alle 16 stacco e parto in direzione dei Piani Resinelli. Le previsioni danno nuvole in dissolvimento verso sera, una situazione ideale per **fotografare un bel tramonto.** Alle cinque inizio la salita, pensavo di incontrare qualcuno ma non c’è anima viva. 

La neve inizia a metà percorso. Neve sfondosa, noto diverse crepe sul manto, chiaro indice di possibili piccole valanghe di fondo, meglio mettere i **ramponi** e seguire il **filo di cresta** evitando il traversino.

Le catene sono completamente sepolte, è stata davvero un’annata eccezionale. Notevoli anche le cornici sulla cima. Come previsto il **tramonto** è spettacolare, le ultime nuvole vengono infiammate dal sole basso sull’orizzonte. Cerco di immortalare al meglio il momento e mi preparo per la discesa. Prima però mi concedo un autoscatto-ricordo. 

Discesa da fare con attenzione, sia per i buchi, ma soprattutto per la **neve instabile** che poggia sull’erba scivolosa. Rientro con la frontale fino alla macchina, alle dieci sono a casa. Una serata da ricordare, le grigne lontano dagli affollamenti del weekend, sanno ancora regalare delle **emozioni autentiche.**




