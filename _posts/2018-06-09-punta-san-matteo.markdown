---
layout: post
title: "Punta San Matteo"
date: 2018-06-09
description: "Scialpinismo alla Punta San Matteo con partenza dal Rifugio Berni nei pressi del Passo Gavia"
categories: scialpinismo
tags: scialpinismo dosegù gavia 
caption: Il Ghiacciaio Dosegù
flickr: 72157696224983331
gps: true
map: 46.385459,10.5555031
crop: x_1400
---

La stagione volge al termine ma c’è ancora spazio per qualche gita, non ho fretta di **mettere via gli sci** nel box. Propostona a Stefano: **San Matteo** dal Gavia. Come previsto non riesce a rinunciare, si parte!
Uscito dal lavoro alle 18, passo a prenderlo a Cermenate e poi via verso la Valtellina. Dopo Lecco un **incidente** ci fa perdere almeno un‘ora. Rimaniamo in contatto telefonico con il Rifugio Berni per tenerli aggiornati sul nostro **improbabile orario** di arrivo. Alle 22:30 arriviamo a destinazione, i gestori gentilissimi ci preparano una porzione di **zuppa** prima di andare a dormire.

## La partenza dal Rifugio Berni

Sveglia alle 4:30, colazione, **preparazione materiali** e siamo pronti per partire. Con noi c'è anche un altro Stefano, incontrato al corso SA1, che ha dormito in tenda. Di solito siamo dei *“tendisti”* anche noi, ma questa volta eravamo troppo tirati con i tempi. Subito si parte col botto, un’ora di **spallaggio** fino alla cascata contro i dieci minuti pronosticati dai rifugisti. Simpatica anche la discesa di 150m; ci presenterà il conto al ritorno.

<figure>
    <img src="https://farm2.staticflickr.com/1728/42710020782_ca3bd26426_c.jpg" alt="Scialpinismo al San Matteo dal Gavia, spallaggio fino alla cascata" /> 
    <figcaption>Lo spallaggio iniziale fino alla cascata</figcaption>
</figure>

Finalmente alla base della **cascata** riusciamo a mettere gli sci e iniziare l’avvicinamento alla vetta.

## Il Ghiacciaio Dosegù

Primo strappo abbastanza ripido, seguito da un lungo falsopiano in direzione della seraccata. Decidiamo di mettere i **rampanti** per superare il salto che porta ai pendii superiori. Il giovane Stefano invece prosegue senza ma **scivola** quasi subito. Per fortuna uno sciatore riesce e fermare lo sci che aveva perso. Un errore di gioventù, si impara anche da queste esperienze. Dopo questo tratto ripido il ghiacciaio spiana, la cima diventa visibile davanti a noi. 

<figure>
    <img src="https://farm2.staticflickr.com/1755/28885697568_3eb8d1c9bc_c.jpg" alt="Scialpinismo al San Matteo dal Gavia: il tratto facile sul Ghiacciaio Dosegù" /> 
    <figcaption>Il tratto facile sulla parte superiore del ghiacciaio</figcaption>
</figure>
 
Prendiamo un buon ritmo fino alla base dell’ultimo strappo che conduce al **deposito sci.** Anche qui meglio mettere i rampanti e abbassare l’alzatacco per evitare spiacevoli scivolate. Togliamo gli sci, calziamo **ramponi,** impugnamo la **piccozza** e affrontiamo la cresta finale.

## La cresta finale

Il tratto più ripido è quello dopo il **gendarme,** pendenza massima sui 50° circa. Poi si segue il sottile **filo di cresta** con a sinistra lo splendido scivolo nord. Siamo in vetta, c’è qualche nuvola ma non ci possiamo lamentare. 

<figure>
    <img src="https://farm2.staticflickr.com/1749/41859162315_86b29bb141_c.jpg" alt="Scialpinismo al San Matteo dal Gavia: la cresta finale dal deposito sci" /> 
    <figcaption>La cresta finale dal deposito sci</figcaption>
</figure>

Ripercorriamo in discesa la cresta con maggiore attenzione, specialmente nella parte finale che affrontiamo **faccia a monte.** Rientrati al deposito, rimettiamo gli sci e ci prepariamo per la discesa.

## La discesa

Discesa dal colletto su neve dura, poi **buon firn** sul tratto centrale e quindi **neve estiva** nella parte finale. Evitiamo la seraccata proseguendo verso un canalino molto divertente. Alla cascata rimettiamo gli sci in spalla e risaliamo per 150m in direzione del Rifugio. La classica *“mazzata finale”*. **Distrutti** arriviamo al Berni dove ci concediamo **pizzoccheri e polenta** con salsiccia. Torniamo dalla Val Camonica, anche qui coda per un incidente prima di Boario Terme, un incubo.
