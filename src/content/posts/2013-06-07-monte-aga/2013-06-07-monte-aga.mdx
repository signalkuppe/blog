---
title: "Monte Aga 2720m"
description: "Relazione della salita al Monte Aga per la via normale da Carona e Rifugio Longo"
date: "2013-06-08T00:00"
slug: "alpinismo/2013/06/08/monte-aga"
category:
  - "Alpinismo"
tags:
  - "orobie"
  - "brembana"
cover:
  src: "./cover.avif"
  alt: "Verso la cresta del Monte Aga"
  width: 2560
  height: 1440
gallery:
  - src: "./gallery-0.avif"
    alt: "Dal Rifugio Longo"
    width: 1024
    height: 768
  - src: "./gallery-1.avif"
    alt: "Nevaio"
    width: 1024
    height: 768
  - src: "./gallery-2.avif"
    alt: "Traverso alto"
    width: 1024
    height: 768
  - src: "./gallery-3.avif"
    alt: "Ravanata Orobica"
    width: 1024
    height: 768
  - src: "./gallery-4.avif"
    alt: "Verso la cresta del Monte Aga"
    width: 2560
    height: 1440
  - src: "./gallery-5.avif"
    alt: "Chi sale e chi scende"
    width: 1024
    height: 748
  - src: "./gallery-6.avif"
    alt: "Cima"
    width: 1024
    height: 768
gpxTracks:
  - src: "monte-aga-gpx.gpx"
    fileName: "monte-aga-gpx"
location:
  lat: 46.046971
  lon: 9.880556
---

La meteo ci apre una finestra di bel tempo per cui decido di andare a esplorare nuove valli e cime. Dopo la **Val Seriane** e il**Pizzo di Coca** ci avventuriamo in**Val Brembana** arrivando fino a**Carona** dove lasciamo l’auto appena fuori dal paese, quando la strada asfaltata compie un tornante e dove troviamo i cartelli, che indicano gli itinerari per il**Rifugio Calvi** e ed il**Rifugio Longo** nostra tappa intermedia.

Saliamo, io e mio padre, da quota 1100 m per una bella sterrata e per sentiero seguendo le evidenti segnalazioni che consentono di tagliare i tornanti e accorciare il percorso. Questo si snoda a mezza costa e in dolce salita fino al**Rifugio Longo a quota 2020 m**. Breve sosta con tè caldo e crostata e poi via per il sentiero che indica il**Lago del Diavolo** e il**Passo Cigola**.

Da quota 2100 circa cominciamo a calpestare la neve e a battere la traccia per un lungo traverso che sale a mezza costa lungo il versante meridionale del Pizzo Cigola. Superiamo vecchie slavine e altre ne vediamo cadere davanti a noi. Non è proprio una bella situazione, per cui cerchiamo di salire il più velocemente possibile per arrivare al**Passo Cigola a 2489 m.**

Da qui ancora per un traverso verso SE ci portiamo sotto un intaglio della cresta NO della nostra cima. Prima di affrontare la rampa siamo raggiunti da un gruppo di istruttori e allievi di un corso di alpinismo e ai quali cediamo volentieri la fatica di battere la traccia fino in cima. La neve è sempre molle, si sprofonda mica male, la pendenza è sui 45° per cui gran divertimento. Arrivati in breve in cresta pieghiamo a destra in direzione SO per raggiungere la cima del nostro**Monte Aga 2720 m.**

Purtroppo il tempo si sta guastando di nuovo e il panorama si copre di nuvole nere e minacciose. Foto di rito e poi di corsa di nuovo al Rifugio Longo. Due parole con il Rifugista che si lamenta della pessima meteo dei fine settimana di aprile e maggio e un augurio ai partecipanti al Corso che hanno in programma di salire, l’indomani domenica, il**Pizzo Diavolo di Tenda.** Non la vedo bene!

Lungo ritorno fino all’auto. Bella sgambata in totale sono stati quasi venti kilometri e tremila metri di dislivello. In estate, se volete risparmiare tempo e fatica, esiste un servizio taxi da Carona per i Rifugi Calvi e Longo.