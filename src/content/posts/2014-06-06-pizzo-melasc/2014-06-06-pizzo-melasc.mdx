---
title: "Pizzo Melasc 2465m"
description: "Salita al Pizzo Melasc con partenza da Leveggiolo per il Rifugio Trona Soliva"
date: "2014-06-07T00:00"
slug: "escursionismo/2014/06/07/pizzo-melasc"
category:
  - "Escursionismo"
tags:
  - "valgerola"
  - "trona"
  - "laveggiolo"
  - "valtellina"
cover:
  src: "./cover.avif"
  alt: "Sul versante est del Melasc"
  width: 2560
  height: 1440
gallery:
  - src: "./gallery-0.avif"
    alt: "Partenza"
    width: 1024
    height: 768
  - src: "./gallery-1.avif"
    alt: "Il Pizzo Tre Signori"
    width: 1024
    height: 768
  - src: "./gallery-2.avif"
    alt: "Valanga"
    width: 1024
    height: 768
  - src: "./gallery-3.avif"
    alt: "Quasi vetta"
    width: 768
    height: 1024
  - src: "./gallery-4.avif"
    alt: "Sul versante est del Melasc"
    width: 2560
    height: 1440
  - src: "./gallery-5.avif"
    alt: "Versanti nord carichi"
    width: 1024
    height: 768
  - src: "./gallery-6.avif"
    alt: "Melasc"
    width: 1024
    height: 768
  - src: "./gallery-7.avif"
    alt: "Nuove bandierine"
    width: 1024
    height: 768
  - src: "./gallery-8.avif"
    alt: "Verso il Trona"
    width: 1024
    height: 768
gpxTracks:
  - src: "melasc-gpx.gpx"
    fileName: "melasc-gpx"
location:
  lat: 46.042559
  lon: 9.510642
---

Missione compiuta, salito anche il Melasc. Decidiamo di affrontare la salita dalla Valgerola per ridurre il dislivello visto che il caldo infernale di questi giorni. Partiamo da **Laveggiolo**, un grazioso abitato posto sopra a**Gerola Alta**. Da qui seguiamo la facile mulattiera che conduce al Rifugio Trona Soliva, dapprima costeggiando la sinistra orografica del torrente poi, una volta attraversatolo grazie ad un ponte, sul versante nord del contrafforte del Melasc.

Numerosi**resti di valanghe** interrompono la strada e ci ricordano l’eccezzionalità dell’inverno passato. In breve raggiungiamo il Rifugio Trona da dove è visibile la vetta. Da qui, senza percorso obbligato, risaliamo i pascoli, puntanto**una cascatella** posta a circa metà della salita. La aggiriamo sulla destra e ci portiamo alla base del ripido pendio sommitale ancora coperto da un nevaio. Lo risaliamo puntando**l’evidente colletto** posto alla base della vetta.

L’ultimo tratto è abbastanza ripido e faticoso ma in breve svalichiamo ammirando il panorama verso la Valsassina e la Valvarrone. Raggiungiamo la**piccola croce di vetta** dove posizioniamo delle bandiere di preghiera nuove di zecca. In discesa optiamo per i mitici**ramponicini con fissaggio in gomma** della Climbing Technology. Sono lo strumento ideale in questi casi, si adattano perfettamente alle scarpe da trail running e le**punte basse mordono l’erba** bloccando con efficacia il piede ed evitando spaicevoli scivolate.

Un salita non bellissima ma ripagata dello splendido panorama della vetta. In discesa nei pressi del torrente riusciamo anche a vedere, ma non a fotografare, una**piccola vipera**.