---
title: "Val Grande, traversata da Trontano a Premosello"
description: "Traversata della Val Grande, da Trontano a Premosello. Partenza da Parpinasca, Alpe Ragozzale e pernottamento al Bivacco Mottac. Rientro per In La Piana e la Val Gabbio"
date: "2019-10-26T02:00"
slug: "escursionismo/2019/10/26/val-grande-traversata-trontano-premosello"
category:
  - "Escursionismo"
tags:
  - "valgrande"
  - "mottac"
  - "premosello"
  - "ragozzale"
  - "parpinasca"
  - "trontano"
cover:
  src: "./cover.avif"
  alt: "Il Bivacco Alpe Mottac"
  width: 5472
  height: 3648
gallery:
  - src: "./gallery-0.avif"
    alt: "Una bella Muscaria a Parpinasca"
    width: 5472
    height: 3648
  - src: "./gallery-1.avif"
    alt: "Il Lungo traverso dall’Alpe Ragozzale al Mottac"
    width: 5472
    height: 3648
  - src: "./gallery-2.avif"
    alt: "Puntando il Mottac"
    width: 5472
    height: 3648
  - src: "./gallery-3.avif"
    alt: "Tramonto all’Alpe Mottac"
    width: 5301
    height: 3534
  - src: "./gallery-4.avif"
    alt: "Il Rio Val Gabbio"
    width: 5472
    height: 3648
  - src: "./gallery-5.avif"
    alt: "L'Alpe La Piana"
    width: 5472
    height: 3648
  - src: "./gallery-6.avif"
    alt: "Bellissime betulle all’Alpe Colletta"
    width: 5472
    height: 3648
  - src: "./gallery-7.avif"
    alt: "Il Bivacco Alpe Mottac"
    width: 5472
    height: 3648
  - src: "./gallery-8.avif"
    alt: "Buonanotte!"
    width: 5472
    height: 3648
  - src: "./gallery-9.avif"
    alt: "Il Bivacco Alpe Ragozzale"
    width: 5472
    height: 3648
  - src: "./gallery-10.avif"
    alt: "I quattromila del Vallese dal Passo di Nava"
    width: 5472
    height: 3648
  - src: "./gallery-11.avif"
    alt: "Scorcio della Val Rossa"
    width: 5472
    height: 3648
  - src: "./gallery-12.avif"
    alt: "Si alternano boschi neri a boschi gialli"
    width: 5472
    height: 3648
  - src: "./gallery-13.avif"
    alt: "Ci addentriamo nella Val Gabbio"
    width: 5472
    height: 3648
  - src: "./gallery-14.avif"
    alt: "Tramonto al Mottac"
    width: 5472
    height: 3648
  - src: "./gallery-15.avif"
    alt: "Meritato riposo al Mottac"
    width: 5472
    height: 3648
  - src: "./gallery-16.avif"
    alt: "Sopra l’Alpe Parpinasca"
    width: 5472
    height: 3648
  - src: "./gallery-17.avif"
    alt: "La Scala di Ragozzale"
    width: 3648
    height: 5472
  - src: "./gallery-18.avif"
    alt: "Il fitto bosco sotto il Mottac"
    width: 5472
    height: 3648
  - src: "./gallery-19.avif"
    alt: "Verso la Colma di Premosello, uno sguardo al percorso fatto"
    width: 5472
    height: 3648
  - src: "./gallery-20.avif"
    alt: "Eccoci a In La Piana"
    width: 5472
    height: 3648
  - src: "./gallery-21.avif"
    alt: "Il Bivacco Colma di Premosello"
    width: 1280
    height: 675
  - src: "./gallery-22.avif"
    alt: "Risalendo la Scala di Ragozzale"
    width: 5472
    height: 3648
gpxTracks:
  - src: "trekking-val-grande-26-27-ott-2019.gpx"
    fileName: "Trekking Val Grande 26&27-OTT-2019"
location:
  lat: 46.06178103800618
  lon: 8.403301689293698
---

import PostImage from "../../../components/PostImage.astro";
import inline_image_0 from "./inline-wmpcsetfpcllci7nkno5y.avif";
import inline_image_1 from "./inline-39y4x4qr5oxon7n8atukwc.avif";
import inline_image_2 from "./inline-3miti1hbvvglcpdndqmoao.avif";
import inline_image_3 from "./inline-4n7g2qac6s0y0kmtwxyn5j.avif";
import inline_image_4 from "./inline-xjyn66ffpyoge95nsawmd.avif";
import inline_image_5 from "./inline-4dwftn4xzo2wgadnuvgdwg.avif";
import inline_image_6 from "./inline-6mrkwaeybpg9ggkbepowri.avif";

Una delle **traversate**più belle, faticose e di maggior dislivello della Val Grande: Trontano - Alpe Ragozzale - Alpe Mottac - In la Piana - Alpe Val Gabbio - Alpe Serena - Colma di Premosello - Colloro. Una due giorni con pernottamento al **Bivacco Alpe Mottac** per un totale di oltre 22 chilometri e 3000 metri di dislivello. Una nuova avventura in compagnia di mio papà, che non si tira mai indietro nonostante l’età. La passione per la montagna è più forte del tempo.**Zaino** mediamente pesante con sacco a pelo, materassino, vestiario leggero viste le ottime previsioni meteo, viveri e generi di conforto per due giorni, carta 1:25000, GPS, bussola, smartphone e**powerbank**, macchina fotografica e tanto senso dell’orientamento.

### Partenza da Colloro con passaggio in taxi

<PostImage src={inline_image_0} alt="I quattromila del Vallese dal Passo di Nava" />

Sabato 26 Ottobre lasciamo l’auto al parcheggio di**Colloro**, una frazione di Premosello e, con un simpatico tassista di Gravedona ingaggiato il giorno precedente, ci facciamo trasportare sopra**Trontano** fino a quando la strada sterrata che sale al rifugio Parpinasca lo consente. Prevedere circa 70/80€ per il passaggio!

Dalla quota 780m inizia la nostra avventura lungo la sterrata verso il rifugio, il tempo è magnifico, la temperatura è ideale per camminare e la Val Grande ci dà il benvenuto con la sua esplosione di colori. Dopo circa mezzora di cammino, colpo di fortuna: ci viene offerto un**passaggio dal rifugista** che sta salendo a**Parpinasca** per l’apertura di fine settimana. Arrivati al rifugio, visto il risparmio di tempo, decidiamo di percorrere il tragitto più lungo che passa per la**Scala di Ragozzale** anziché per il**Passo di Basagrana. **

Il sentiero inizia subito abbastanza ripido e incerto, come vuole la Val Grande.**Attenzione al bivio** non segnato subito dopo il Rifugio. Bisogna abbandonare la traccia verso sinistra diretta al Basagrana e salire direttamente nel bosco. All’Alpe di Pieso altro bivio dubbio: il sentiero piega subito verso destra attraversando una pietraia. Raggiungiamo il**Passo di Nava** posto a 1742m con uno splendido panorama sui quattromila del Vallese.

### Verso Ragozzale

<PostImage src={inline_image_1} alt="Risalendo la Scala di Ragozzale" />

Da qui inizia un**lunghissimo traverso** lungo il lato SW della selvaggia costiera che precipita sulla sottostante Villadossola. Un continuo saliscendi ci porta all’Alpe Rina — fontana — con il suo bivacco fino alla conca della diroccata**Alpe Menta.** Qui iniziamo la ripida salita fino alla**Scala del Ragozzale** con i suoi ampi gradini e il caratteristico intaglio scavati nella roccia per consentire il passaggio del bestiame. 

Una breve discesa ci conduce al**Bivacco Alpe Ragozzale** a quota 1912m da cui si gode una fantastica vista su tutta la parte più selvaggia e recondita della Val Grande. La foschia ci fa intravedere il Lago di Varese, il più vicino Lago Maggiore, e a est la mole del**Pedum** con la cresta su cui corre il sentiero Bove. Breve pausa poi, ci rimettiamo in marcia sempre con attenzione: una scivolata lungo il fianco ripidissimo della costiera sarebbe molto pericolosa. 

### L’Alpe Mottac

<PostImage src={inline_image_2} alt="Puntando il Mottac" />

Breve risalita fino a circa 2050m per poi raggiungere in discesa il bivio che a destra ci porterà all’Alpe Mottac. L’alpe con il suo bivacco* *“*sembra*” vicina. Continui saliscendi, frequenti variazioni del terreno, ora prato, ora intricati boschetti di larici, ora sfasciumi e poi blocchi di pietre instabili e infine la stanchezza, ci fanno sospirare la nostra meta. 

Finalmente dopo quasi **sette ore**di cammino, senza incontrare anima viva, arriviamo al bivacco dell’Alpe Mottac posto su una magnifica balconata a 1690m. Con grande sorpresa ci accorgiamo di essere soli per cui stendiamo subito i nostri materassini e i sacchi a pelo nei posti migliori sul **tavolato** del piano superiore. Accendiamo** la stufa** per togliere l’umidità e per scaldare le nostre vivande. 

Scendiamo una cinquantina di metri per**riempire con acqua di fonte** le nostre borracce e ci stendiamo all’aperto a godere dell’ultimo sole. Quasi all’imbrunire ci faranno compagnia altri escursionisti con cui passeremo il tempo scambiando quattro chicchere prima del meritato riposo. Ultime foto notturne con le luci del bivacco**Bocchetta di Campo** a est, la pianura illuminata a sud e, sopra di noi, la Via Lattea. Domani sarà un’altra lunga e dura giornata!

### Secondo giorno

<PostImage src={inline_image_3} alt="Il fitto bosco sotto il Mottac" />

Torna l’ora solare per cui possiamo partire presto con la luce in questa tiepida giornata autunnale. Con un sospiro affrontiamo la discesa di oltre settecento metri che ci consegnerà a In la Piana, il cuore della Val Grande. Come sempre dobbiamo fare molta attenzione a non perdere la traccia di sentiero spesso**sommersa dalle foglie dei faggi** e a non scivolare su questo ripido ed insidioso terreno. 

Qualche raro**segno rosso** e più frequenti ometti ci indicano la via. Superata l’Alpe Monticello e lasciato a sinistra il sentiero che porta alla bocchetta di Vald — percorso già nel Novembre 2014 — arriviamo alla conca de** In la Piana** a 954m. Notevole l’inversione termica, l’aria è molto più umida e fredda rispetto al pendio. Breve sosta alla sorgente per fare scorta d’acqua e poi via verso la**Val Gabbio. **

### La Val Gabbio

<PostImage src={inline_image_4} alt="Ci addentriamo nella Val Gabbio" />

Il sentiero è stato di recente ripristinato e**attrezzato con delle catene** per attraversare alcuni scivolosissimi canali, per cui è possibile percorrerlo in tranquillità soprattutto nei tratti illuminati dal primo caldo sole autunnale. Foto a tutto spiano per immortalare le infinite variazioni di colore: il verde, il giallo, l’arancione, l’ocra, il marrone delle foglie, il bianco della corteccia delle betulle e lo smeraldo delle pozze d’acqua dell’impetuoso torrente che scorre sotto di noi. 

Arriviamo così al ponte che ci consente di attraversare il torrente Val Gabbio e prendere subito il sentiero con indicazione**Alpe Serena — Colma di Premosello** oltre settecento metri sopra di noi. Il sentiero è reso ostico dall’umidità — è tutto a nord — e da una frana che superiamo con qualche attenzione aggrappandoci agli alberi caduti. La fatica viene ricompensata a quota 1270m alla**Colletta,** splendida sella fra larici, abeti betulle e faggi. È presente anche  un rudere dell’antica stazione della**teleferica** che consentiva il trasporto del legname a valle. 

<PostImage src={inline_image_5} alt="Bellissime betulle all’Alpe Colletta" />

Qui incontriamo un gruppo di escursionisti lombardi con la loro**guida** e ne approfittiamo per ascoltare interessanti storie sulla valle. In particolare la guida ci ricorda le origini del detto *“mangiare a ufo”*, ovvero a sbafo. Sui materiali trasportati a Milano per la costruzione del duomo, veniva infatti applicata la sigla  **A.U.F.**—“A*d usum fabricae”* — che garantiva l'esenzione dal pagamento di ogni dazio.

Ancora leggera salita in un bosco di faggi poi la vegetazione cessa mano a mano e ci consente di vedere sopra di noi il bivacco della Colma. Con pazienza e determinazione — la fatica si fa sentire — risaliamo la valle per ripidi tratti aiutati da catene passando per **l’Alpe Serena** 1343m,**La Carbonera** 1529m. Con ultimo interminabile strappo guadagniamo la**Colma di Premosello** a 1728m. Sosta, ristoro e un ultimo sguardo alla valle percorsa e al bivacco dell’alpe Mottac che abbiamo lasciato questa mattina. 

### Discesa a Colloro

<PostImage src={inline_image_6} alt="L'Alpe La Piana" />

La**Valle del Toce** ci accoglie con il suo caldo sospiro, e ci invita per il lungo il sentiero che [abbiamo già percorso nell’ottobre del 2017](/escursionismo/2017/10/22/pizzo-proman "Relazione della salita al Pizzo Proman con partenza da Colloro per la Colma di Premosello") salendo il Proman. Scendiamo rapidamente perché il sentiero è più agevole in quanto fa parte di uno dei tracciati della**linea Cadorna** ed è quindi ben disegnato e discretamente tenuto. Di nuovo un’infilata di alpeggi: Cortevecchio, la Motta, Agaroli, la Piana, dove a 960m circa inizia la strada forestale che riporta a Colloro. 

Una coppia di residenti, dotati di permesso, ci**concede un passaggio** fino all’auto facendoci risparmiare più di un’ora ad andar bene! Attenzione che dalla diga in poi la strada è interdetta ai veicoli senza permesso, e la forestale è sempre in agguato.

### Un trekking emozionante

Cosa dire in conclusione: trekking consigliato, da fare con i colori dell’autunno. Lungo, tanto dislivello e tanta fatica: non solo fisica, ma anche mentale per la continua attenzione da prestare per non perdersi, non scivolare e magari beccarsi una distorsione. Meglio usare gli scarponi, non è un terreno da scarpette. Nota importante:**c’è campo all’Alpe Mottac** ma solo per i cellulari recenti dotati di potente antenna. Per il resto solo tanta solitudine, ma non è forse per questo che si va in Val Grande? 