---
title: "Mala Mojstrovka, Spigolo Nord"
description: "Relazione della salita alla Mala Mojstrovka per lo spigolo nord (Via Intersteiner-Malnitz) con partenza dal Passo di Vršič."
date: "2021-08-15T00:00"
slug: "alpinismo/2021/08/15/mala-mojstrovka-spigolo-nord"
category:
  - "Alpinismo"
tags:
  - "giulie"
  - "arrampicata"
  - "multipitch"
  - "via"
  - "slovenia"
cover:
  src: "./cover.avif"
  alt: "Le meravigliose Giulie alla luce della sera"
  width: 5472
  height: 3648
gallery:
  - src: "./gallery-0.avif"
    alt: "Vista approssimativa della via"
    width: 5472
    height: 3648
  - src: "./gallery-1.avif"
    alt: "L’attacco della via"
    width: 5472
    height: 3648
  - src: "./gallery-2.avif"
    alt: "Ci godiamo lo splendido panorama "
    width: 5472
    height: 3648
  - src: "./gallery-3.avif"
    alt: "Il Canalone che permette di rientrare al passo"
    width: 5472
    height: 3648
  - src: "./gallery-4.avif"
    alt: "La vetta dall’uscita della ferrata"
    width: 5472
    height: 3648
  - src: "./gallery-5.avif"
    alt: "Il crestone SE di discesa dalla vetta"
    width: 5472
    height: 3648
  - src: "./gallery-6.avif"
    alt: "Avvicinamento alla parete"
    width: 5472
    height: 3648
  - src: "./gallery-7.avif"
    alt: "Le meravigliose Giulie alla luce della sera"
    width: 5472
    height: 3648
  - src: "./gallery-8.avif"
    alt: "L’arrampicata è discontinua all’inizio"
    width: 5472
    height: 3648
  - src: "./gallery-9.avif"
    alt: "Terreno abbastanza irregolare"
    width: 5472
    height: 3648
  - src: "./gallery-10.avif"
    alt: "La cengia di uscita"
    width: 5472
    height: 3648
  - src: "./gallery-11.avif"
    alt: "Facili roccette sotto la vetta"
    width: 5472
    height: 3648
  - src: "./gallery-12.avif"
    alt: "Dove si va ora?"
    width: 5472
    height: 3648
  - src: "./gallery-13.avif"
    alt: "Su un bel tratto di roccia solida"
    width: 5472
    height: 3648
  - src: "./gallery-14.avif"
    alt: "Il facile canale dopo la sella"
    width: 3648
    height: 5472
  - src: "./gallery-15.avif"
    alt: "Il sentiero che dal Passo Vršič sale alla sella Vratika"
    width: 5472
    height: 3648
gpxTracks:
  - src: "mojstrovka-gpx.gpx"
    fileName: "mojstrovka-gpx"
location:
  lat: 46.437298375313915
  lon: 13.73119608681641
---

import PostImage from "../../../components/PostImage.astro";
import inline_image_0 from "./inline-2khwsccowujlwodjhzwywi.avif";
import inline_image_1 from "./inline-5micvs54mpcg5tj9vwpubv.avif";
import inline_image_2 from "./inline-1jdttv7pzkmg30wzsg819c.avif";
import inline_image_3 from "./inline-rqmxc4z94amrpbsmlyqb9.avif";
import inline_image_4 from "./inline-7lwacmi3ps7ygke2y3s61g.avif";

Prima uscita della nostra vacanza tra **Slovenia** e Austria. Volevamo fare una via di più tiri facile e con poco avvicinamento. Cerchiamo in rete e troviamo questa bella cima vicino a**Kranjska Gora**. Sembra semplice e veloce, quindi ci buttiamo. Errore della giornata: partiamo tardi, ci mettiamo in marcia dal**Passo di Vršič** alle 11.30, un orario da veri “merenderos”. 

<PostImage src={inline_image_0} alt="Il sentiero che dal Passo Vršič sale alla sella Vratika" />

In breve raggiungiamo la**Sella Vratica** che permette di guadagnare il versante nord della montagna. Dalla sella prendiamo il sentiero verso sinistra che porta alla base della parete. Abbiamo con noi [un’ottima relazione](https://rampegoni.files.wordpress.com/2018/02/mala-mojstrovka_parete-nord.pdf) ma fatichiamo lo stesso a trovare l’attacco. In realtà è semplice: superata la deviazione per la ferrata è sufficiente proseguire sul sentiero fino al conoide detritico che sale verso sinistra all’attacco della via. 

Dal culmine del conoide, guardando la parete, basta prendere come riferimento delle**rocce chiare** — residuo di un franamento — in alto sulla sinistra, a circa 5 metri, si vede il**primo spit**.

### L’attacco della via

<PostImage src={inline_image_1} alt="Avvicinamento alla parete" />

Abbiamo con noi due mezze da 60m, friends, rinvii e tutto il resto.** Il primo tiro** è forse il più “difficile”. Un breve**salto verticale di III+** con un passaggino ostico dopo pochi metri che *“butta un po' in fuori”*. Il terreno diventa poi più semplice fino a una sosta a due chiodi con un cordino rosso. 

**Il secondo tiro** è molto discontinuo, il classico trekking sostenuto, dove il pericolo maggiore è quello di smuovere sassi. Fabiana ha sostato su uno spit. In realtà è meglio allungare il tiro fino ai due chiodi previsti per la sosta appena sopra un terrazzino dove la via**riparte verso destra**. Riprendo io per il**terzo tiro **con facile arrampicata (II) e arrivo a una sosta con due spit su una cengia sotto un muretto strapiombante. 

<PostImage src={inline_image_2} alt="Su un bel tratto di roccia solida" />

Il**quarto tiro** aggira un muretto con un piccolo**traverso sulla parete del canale** lungo il quale sale la via dei Camini. Finito il traverso, un bellissimo**camino di dieci metri (III) **con arrampicata molto divertente. Poco dopo si trova la sosta. Riparto io affrontando il**quinto tiro** su due divertenti muretti** con passi di IV** ben appigliati — il secondo tiro più bello dopo il camino precedente — per poi arrivare a una comoda sosta sul filo dello spigolo dove sono presenti**una targa e un libro.**

Inizia a piovigginare: giusta punizione per essere partiti tardi. Durante tutta la via numerosi**tuoni** rombavano in lontananza. Il temporale per fortuna è passato a nord. Provvidenziale in questo caso il [radar sloveno](http://www.meteo.si/uploads/meteo/app/inca/?par=si0zm&lang=en) che ci ha convinti a partire alla base della via. Riparte Fabiana per l’ultimo facile tiro (III) che evita verso destra un passaggio più verticale opzionale a sinistra (IV).** La sosta**è** **su un comodo terrazzino, allestita con cordino verde, in corrispondenza della fine della Via dei Camini.

<PostImage src={inline_image_3} alt="La vetta dall’uscita della ferrata" />

Intravediamo in basso a sinistra**la cengia** che permette di abbandonare lo spigolo. Bisogna scendere di qualche metro — passaggio abbastanza delicato con la roccia bagnata — e poi attraversare il canale — chiodo — fino alla sosta che si trova alla base di un successivo canale (due chiodi). Ci sleghiamo per essere più veloci e saliamo il canale fino a incrociare la ferrata. Da qui la salita è ancora abbastanza lunga, ma senza difficoltà — bolli bianchi e rossi — fino alla vetta.

### Rientro al Passo

<PostImage src={inline_image_4} alt="Il crestone SE di discesa dalla vetta" />

La partenza tardiva ci ricompensa con un bellissima luce che avvolge le montagne circostanti sfiorate dal temporale. Un momento magico.**La discesa è poco segnalata. **Dopo un centinaio di metri ci viene il dubbio di aver sbagliato, e risaliamo in cima per capire meglio la morfologia della montagna. In realtà non avevamo sbagliato. 

Bisogna puntare il**crestone SE** anche se sembra andare in direzione opposta rispetto al passo. Dopo poco riappaiono i bolli di segnalazione che portano alla sella**Vratca**. Dalla sella imbocchiamo un canalone detritico attrezzato con funi metalliche che riporta al Passo Vršič. Questa è la via normale di salita alla Mala Mojstrovka.

Una via facile in un ambiente grandioso, quello che cercavamo. È adatta ai principianti visto che è difficile perdersi e le difficoltà non sono mai sostenute. L’unica grande pecca è che  l’arrampicata è spesso discontinua, ed è molto facile smuovere sassi sulle cordate che seguono. Concludiamo questa bellissima giornata con una cena a base di**Trota e Goulash,** indimenticabile!