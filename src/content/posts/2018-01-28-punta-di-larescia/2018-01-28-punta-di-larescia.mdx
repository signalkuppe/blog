---
title: "Punta di Larescia"
description: "Scialpinismo alla Punta di Larescia nella Valle di Blenio con partenza dalla località Pianezza e rientro dalla Capanna Gorda"
date: "2018-01-28T02:00"
slug: "scialpinismo/2018/01/28/punta-di-larescia"
category:
  - "Scialpinismo"
tags:
  - "blenio"
  - "lucomagno"
  - "gorda"
  - "pianezza"
cover:
  src: "./cover.avif"
  alt: "Le montagne della Valle di Blenio"
  width: 2560
  height: 1440
gallery:
  - src: "./gallery-0.avif"
    alt: "Le montagne della Valle di Blenio"
    width: 2560
    height: 1440
  - src: "./gallery-1.avif"
    alt: "Alpeggi svizzeri"
    width: 1440
    height: 960
  - src: "./gallery-2.avif"
    alt: "Baite prima del tratto finale"
    width: 1440
    height: 960
  - src: "./gallery-3.avif"
    alt: "Capanna nido d’acquila"
    width: 1440
    height: 960
  - src: "./gallery-4.avif"
    alt: "Croce di vetta"
    width: 1440
    height: 960
  - src: "./gallery-5.avif"
    alt: "Scendendo alla Capanna Gorda"
    width: 1440
    height: 960
  - src: "./gallery-6.avif"
    alt: "La valletta"
    width: 1440
    height: 960
  - src: "./gallery-7.avif"
    alt: "Piano Cassinella"
    width: 1440
    height: 960
  - src: "./gallery-8.avif"
    alt: "Verso il Lucomagno"
    width: 1440
    height: 960
  - src: "./gallery-9.avif"
    alt: "Il bellissimo bosco iniziale"
    width: 1440
    height: 960
  - src: "./gallery-10.avif"
    alt: "Quasi in cima"
    width: 1440
    height: 960
gpxTracks:
  - src: "punta-di-larescia-gpx.gpx"
    fileName: "Punta di Larescia gpx"
location:
  lat: 46.504969
  lon: 8.892647
---

import PostImage from "../../../components/PostImage.astro";
import inline_image_0 from "./inline-5lbludtqxgcsino0fleknd.avif";
import inline_image_1 from "./inline-53sa5rbekev0lj3wecy7xz.avif";

Oggi siamo in tre: io e Carlotta con gli sci e mio papà con le ciaspole. Parte la ricerca di una cima semplice, mai fatta prima, con dislivello contenuto e bei panorami. Scelgo il metodo *“Google Earth”*, ovvero punto una zona, cerco foto e risalgo agli itinerari. Scelgo la valle di Blenio e trovo la **Punta Larescia,** sembra una meta perfetta con i suoi dolci pendii e il panorama sull’Adula.

Parcheggiamo in **località Pianezza** lungo la strada per il Lucomagno. Pelli, Artva e siamo pronti a partire. Primo tratto lungo una strada forestale, ideale per prendere il ritmo. In località **Tecc Busc** la traccia, sempre ben battuta, prosegue in una bella foresta di pini. Superiamo degli alpeggi incantevoli che regalano scorci da cartolina. In località **Piano Cassinella,** abbandoniamo il sentiero che conduce alla **Capanna Gorda** per risalire verso ovest in direzione della vetta.

<PostImage src={inline_image_0} alt="La valletta" />

Qui le pendenze aumentano, fa caldo, Carlotta rischia di fondere ma tiene duro. Al termine del tratto ripido si entra in una **magica valletta** che conduce a un dosso. Un altro breve tratto ripido ci consegna a un’ampia cresta che conduce alla croce di vetta con il Bivacco *“Nido dell’Aquila”*. Il panorama merita, è una gita ricca di spunti fotografici.

### Una discesa da dimenticare

<PostImage src={inline_image_1} alt="Capanna nido d’acquila" />

Ora però dobbiamo fare i conti con la discesa. Con lo **zero termico** alle stelle, la neve è quasi insciabile. Mio papà scende lungo il percorso di salita, io e Carlotta optiamo per la discesa alla Capanna Gorda. Seguiamo la cresta per pochi metri fino a incontrare il vallone della discesa. Neve disastrosa, **crosta** umida non portante: non proprio l’ideale per chi muove i primi passi in fuoripista. Carlotta però tiene duro e riesce ad arrivare alla capanna.

Da qui riprendiamo la traccia battuta dalle **motoslitte** per rientrare a Piano Cassinella dove ci sta aspettando mio papà. In discesa si percorre a ritroso la traccia di salita, il massimo che si riesce a fare è lo spazzaneve, non un granché. Nel complesso una gita più per ciaspolatori che per sciatori, molto bella però dal punto di vista paesaggistico.