---
title: "Carè Alto, Via Cerana"
description: "Via Cerana al Carè Alto con partenza dal Pian della Sega (Val Borzago) e pernottamento al rifugio. Discesa per la via normale dal Ghiacciaio di Lares."
date: "2021-07-18T00:00"
slug: "alpinismo/2021/07/18/care-alto-via-cerana"
category:
  - "Alpinismo"
tags:
  - "adamello"
  - "brenta"
  - "granito"
  - "trentino"
  - "cresta"
cover:
  src: "./cover.avif"
  alt: "Sulla cresta est"
  width: 5472
  height: 3648
gallery:
  - src: "./gallery-0.avif"
    alt: "La Val Borzago dal sentiero che sale al Rifugio Carè Alto"
    width: 5472
    height: 3648
  - src: "./gallery-1.avif"
    alt: "Discesa dalla vetta per prendere la cresta NNO (via normale, sulla sinistra)"
    width: 5472
    height: 3648
  - src: "./gallery-2.avif"
    alt: "Sulla cresta, poco dopo la parete"
    width: 5472
    height: 3648
  - src: "./gallery-3.avif"
    alt: "La doppia per scendere sul Ghiacciaio di Lares"
    width: 3648
    height: 5472
  - src: "./gallery-4.avif"
    alt: "I resti della guerra sulla cresta"
    width: 5472
    height: 3648
  - src: "./gallery-5.avif"
    alt: "Parte bassa del sentiero per il rifugio"
    width: 5472
    height: 3648
  - src: "./gallery-6.avif"
    alt: "L’Adamello dalla cresta"
    width: 5472
    height: 3648
  - src: "./gallery-7.avif"
    alt: "Prime luci sulle Dolomiti di Brenta"
    width: 5472
    height: 3648
  - src: "./gallery-8.avif"
    alt: "Rientro al rifugio"
    width: 5472
    height: 3648
  - src: "./gallery-9.avif"
    alt: "L’attacco della parete di trenta metri"
    width: 5472
    height: 3648
  - src: "./gallery-10.avif"
    alt: "Il Rifugio Carè Alto"
    width: 5472
    height: 3648
  - src: "./gallery-11.avif"
    alt: "Vista sulla Val Borzago"
    width: 5472
    height: 3648
  - src: "./gallery-12.avif"
    alt: "Sulla peretina di trenta metri"
    width: 5472
    height: 3648
  - src: "./gallery-13.avif"
    alt: "Il ponte tibetano per rientrare al rifugio"
    width: 5472
    height: 3648
  - src: "./gallery-14.avif"
    alt: "Tramonto sulle Dolomiti di Brenta"
    width: 5472
    height: 3648
  - src: "./gallery-15.avif"
    alt: "Il servizio taxi per gli zaini"
    width: 5472
    height: 3648
  - src: "./gallery-16.avif"
    alt: "Sui nevai prima della Vedretta di Conca"
    width: 5107
    height: 3404
  - src: "./gallery-17.avif"
    alt: "Ormai in prossimità della vetta"
    width: 5472
    height: 3648
  - src: "./gallery-18.avif"
    alt: "Il passaggio della Gobba d’Asino"
    width: 4944
    height: 3296
  - src: "./gallery-19.avif"
    alt: "La Bocchetta del Cannone"
    width: 5472
    height: 3648
  - src: "./gallery-20.avif"
    alt: "La croce di vetta del Carè Alto"
    width: 5472
    height: 3648
  - src: "./gallery-21.avif"
    alt: "La Val di Fumo dalla vetta"
    width: 5472
    height: 3648
  - src: "./gallery-22.avif"
    alt: "La Vedretta di Conca"
    width: 5472
    height: 3648
  - src: "./gallery-23.avif"
    alt: "La cresta NNO (Via normale)"
    width: 5472
    height: 3648
gpxTracks:
  - src: "care-alto-via-cerana-gpx.gpx"
    fileName: "care-alto-via-cerana-gpx"
location:
  lat: 46.06666919127059
  lon: 10.616668825665574
---

import PostImage from "../../../components/PostImage.astro";
import inline_image_0 from "./inline-78hf4oso3ugp0y2qvbce98.avif";
import inline_image_1 from "./inline-25ryso4cn4fbogov05wfmx.avif";
import inline_image_2 from "./inline-61rr2ssetnxk50zqaq12bt.avif";
import inline_image_3 from "./inline-7a6nsh45i9t2epkclpc5tt.avif";
import inline_image_4 from "./inline-4omoygjeo0msbv1vzfgpz8.avif";
import inline_image_5 from "./inline-57b4mn8mimtdq3csdkbldf.avif";

Una montagna stupenda per una via bellissima, desiderata da tanto tempo e finalmente realizzata: siamo io, Fabiana, Monica e Cristiano. Partenza dal **Pian Della Sega** al termine della **Val Borzago.** La strada è tutta asfaltata, si passa agevolmente con qualsiasi tipo di macchina. C’è solo una piccolo avvallamento per il passaggio di un torrente poco prima del parcheggio, ma andando piano si supera agevolmente. 

### La salita al rifugio

<PostImage src={inline_image_0} alt="La Val Borzago dal sentiero che sale al Rifugio Carè Alto" />

Ci mettiamo in marcia lungo il sentiero **immerso nel verde**. Caldo e umidità a livelli altissimi, dovevamo partire prima, la vegetazione aumenta di molto l’afa. Il terreno è quello tipico da granito. Gradini dall’inizio alla fine, durissimo. Per fortuna sale diretto, **1168m di dislivello** in 4km circa. Modalità scarpette e scarponi appesi sullo zaino, su questo tipo di terreni è la soluzione migliore.

In tre ore arriviamo al **Rifugio Carè Alto,** dove si ha un vista magnifica sul gruppo delle Dolomiti di Brenta. Merenda con pasta al ragù — squisita — e un meritato riposino per recuperare le forze. Cena anch’essa squisita con minestrone di verdure e brasato con polenta. Le camere sono molto belle, letti e materassi nuovi, si dorme benissimo. Sveglia alle 4:30 e **partenza alle 5:20** con le prime luci dell’alba. 

### La Via Cerana

<PostImage src={inline_image_1} alt="La Vedretta di Conca" />

Seguiamo le indicazioni per la **Bocchetta del Cannone.** Il sentiero sale diretto con un ottimo rendimento. La cima è proprio davanti a noi, sembra quasi di toccarla. Calziamo i ramponi solo nell’ultimo tratto della **Vedretta di Conca** per raggiungere l’attacco della via —  segnata da un grosso asterisco rosso su un masso — impossibile sbagliare. Per blocchi e facile arrampicata si raggiunge l’attacco vero e proprio della via, dove è presente uno sosta su tre chiodi. Conviene legarsi qui, c'è un comodo terrazzino dove preparare tutto il materiale.

Parte Fabiana lungo la **paretina di trenta metri** che permette di guadagnare la cresta. Nel frattempo — inspiegabilmente — la cordata che ci precede rinuncia alla salita per un presunto maltempo in arrivo. Doppie improbabili con intreccio di corde ci rallentano non poco. La parete segue inizialmente **un’evidente fessura** verso sinistra, poi un breve passaggio verso destra per superare un placca. Da qui riprende verticale — chiodi — poi di nuovo verso sinistra su una comoda **cengia** per aggirare un’ultima placca. Si sbuca a metà tra la sosta con **cavo metallico**— a destra — e un comodo spuntone sulla sinistra dove abbiamo allestito una sosta.

<PostImage src={inline_image_2} alt="L’attacco della parete di trenta metri" />

La parete è facile e divertente — III° grado — su ottima roccia. È possibile **integrare** le protezioni **con friends**. Noi lungo tutta la via abbiamo usato friends BD da 2, 1 e 0.75. Recuperiamo la corda e partiamo in conserva corta per la cresta. Si sta sempre sul versante nord per circa un’ora, seguendo i **bolli rossi** sulle rocce. Terreno mai difficile, con numerosi spuntoni per fare sicure veloci. I bolli rossi conducono a una forcella. Si sarebbe tentati di seguire una cengia sula versante nord, in realtà bisogna stare sul filo. Questa è la famosa *“Gobba d’Asino“. *

<PostImage src={inline_image_3} alt="Il passaggio della Gobba d’Asino" />

Vado avanti io in punta di piedi, senza procedere a cavalcioni. Sembra non ci sia nulla per i piedi, in realtà ci sono **numerose tacche,** all’inizio sul versante sud e infine con un passo più lungo sul versante nord. Al termine uno **spezzone di corda** consente di assicurare il secondo di cordata. La cresta riprende su un terreno simile a quello incontrato nella prima parte. Divertente il *“Passo del friend“ * su un fessura più tecnica. Raggiungiamo un torrione dal quale è visibile la cima e i **baraccamenti** della guerra. Noi qui siamo passati sul versante sud su facili roccette, stando a sinistra della cornice di neve. La vetta si raggiunge per una paretina con una bella fessura su roccia molta buona.

### Discesa lungo la via normale

<PostImage src={inline_image_4} alt="Discesa dalla vetta per prendere la cresta NNO (via normale, sulla sinistra)" />

Breve sosta in vetta ma ripartiamo veloci, per evitare le nebbie. La fessura va percorsa a ritroso per guadagnare la **cresta NNO** lungo la quale sale la **via normale** segnata da bolli e frecce rosse. Terreno facile fino a un passaggio esposto per aggirare uno spigolo. Un cordone e un fix consentono di passare in sicurezza. Superiamo la **finestra del bunker** e con l’aiuto di una staffa metallica ritorniamo sul versante nord. Da qui ci dobbiamo calare per qualche metro. È possibile anche attraversare la finestra ed evitare la calata. Senza corda proseguiamo fino alla cengia dove si trova l’anello per la doppia di 15/20 metri che ci deposita sul Ghiacciaio di Lares.

Percorriamo il ghiacciaio su neve ormai cotta dal sole in direzione della **Sella di Niscli.** Tagliamo verso destra prima di raggiungere la sella, incrociando poco dopo il sentiero. Si può accorciare ulteriormente il percorso, scendendo a valle prima del **Sass della Stria.** Ciliegina sulla torta, un ponte tibetano da superare per tornare al rifugio. Altra merenda rinforzata a base di formaggio fuso, polenta e salsiccia e poi iniziamo la discesa verso valle.  Usufruiamo del *“servizio navetta per zaini“, *ovvero* *il trasporto a valle con la **teleferica.** Il servizio è incluso nella mezza pensione, volendo è possibile anche trasportare gli zaini in salita. Salta il concetto di *“by fair means“, *ma dopo una giornata del genere il senso di colpa viene travolto dal benessere.

<PostImage src={inline_image_5} alt="Rientro al rifugio" />

### Considerazioni finali

Una via stupenda con il **giusto ingaggio** in un ambiente meraviglioso. Mai troppo difficile ma neanche banale, sicuramente la via migliore per salire questa montagna. Noi avevamo una **corda da 50m**, l'ideale è averne una da 35. Abbiamo usato tre **friends** e un **cordino,** per il resto sempre assicurazioni veloci su spuntoni. Da valutare anche la progressione senza corda sulla cresta per velocizzare il tutto. Noi abbiamo impiegato due ore dalla fine della parete alla vetta. Meglio partire presto, secondo me la partenza ideale è alle 4:30 con il buio, il sentiero è molto evidente. Andateci!