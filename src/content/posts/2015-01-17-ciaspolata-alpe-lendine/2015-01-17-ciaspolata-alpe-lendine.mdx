---
title: "Ciaspolata all'Alpe Lendine"
description: "Ciaspolata all'Alpe Lendine con partenza da Olmo"
date: "2015-01-18T00:00"
slug: "escursionismo/2015/01/18/ciaspolata-alpe-lendine"
category:
  - "Escursionismo"
tags:
  - "ciaspole"
  - "spluga"
  - "olmo"
  - "lendine"
cover:
  src: "./cover.avif"
  alt: "La meravigliosa Alpe Lendine"
  width: 4608
  height: 3456
gallery:
  - src: "./gallery-0.avif"
    alt: "Condotte"
    width: 1024
    height: 768
  - src: "./gallery-1.avif"
    alt: "Nel bosco"
    width: 1024
    height: 768
  - src: "./gallery-2.avif"
    alt: "Baite"
    width: 1024
    height: 768
  - src: "./gallery-3.avif"
    alt: "Baite di Zecca"
    width: 4608
    height: 3456
  - src: "./gallery-4.avif"
    alt: "Bivio"
    width: 1024
    height: 768
  - src: "./gallery-5.avif"
    alt: "Cime incrostate"
    width: 1024
    height: 768
  - src: "./gallery-6.avif"
    alt: "La meravigliosa Alpe Lendine"
    width: 4608
    height: 3456
  - src: "./gallery-7.avif"
    alt: "Ciaspolatori"
    width: 1024
    height: 768
gpxTracks:
  - src: "ciaspolata-alpe-lendine.gpx"
    fileName: "ciaspolata-alpe-lendine"
location:
  lat: 46.337222
  lon: 9.314014
---

Finalmente è arrivata una **bella nevicata**, ci serve una meta relativamente sicura e allo stesso tempo appagante. Decidiamo di andare all’**Alpe Lendine**, un bellissimo alpeggio situato nel territorio di **San Giacomo Filippo**. Dopo la classica colazione al Moreschi arriviamo a **Olmo** dove parcheggiamo nei pressi della chiesa. Da qui, dopo una breve scalinata, attraversiamo il paese fino al civico 45 dove inzia la salita vera e propria. Dopo alcuni ripidi tornanti arriviamo alle **Baite di Zecca** dove il panorama si apre sulla Valle Spluga.

Superate le baite entriamo nel **bosco di larici**, oggi reso incantevole dalla nevicata appena conclusa, e iniziamo un traverso in leggera salita lungo la **Valle del Drogo** che si conclude nei pressi di un piccolo ponticello in legno. Qui la neve fresca aumenta a vista d’occhio, per fortuna la pista è stata già battuta in precedenza! Il bosco ora è più rado e il sentiero si impenna decisamente per guadagnare gli ultimi metri prima dell’Alpe.

Un ultimo tornante e arriviamo a Lendine sotto una bella nevicata. Uno **spettacolo meraviglioso**, le piccole baite sono coperte da un metro abbondante di neve fresca! Purtroppo il cielo è ancora coperto e non ci consente di scattare una bella foto. Decidiamo di aspettare per vedere se riesce a rasserenare. Dopo circa un’ora veniamo premiati, il cielo si apre e i raggi del sole illuminano l’alpe e le montagne che la circondano: montiamo il grandangolo e riprendiamo la scena da una piccola altura sopra la chiesetta.

Una **gita spettacolare** e relativamente sicura, da fare assolutamente dopo una bella nevicata. Non c’è bisogno di partire presto, il sole arriva tardi all’Alpe, **conviene essere lì all’ora di pranzo** e aspettare il momento migliore. L’unico inconveniente è che il **sentiero non è di facile individuazione**, specialmente dopo una nevicata senza un traccia già battuta.