---
title: "Ciaspolata al Lago Cavloc"
description: "Ciaspolata sotto la neve al Lago Cavloc, con partenza dal Maloja"
date: "2013-10-12T00:00"
slug: "escursionismo/2013/10/12/lago-cavloc"
category:
  - "Escursionismo"
tags:
  - "cavloc"
  - "engadina"
  - "lago"
  - "autunno"
  - "maloja"
cover:
  src: "./cover.avif"
  alt: "Il Lago Cavloc in un insolito scendario autunnale"
  width: 4525
  height: 3347
gallery:
  - src: "./gallery-0.avif"
    alt: "12 ottobre?"
    width: 1024
    height: 768
  - src: "./gallery-1.avif"
    alt: "Autunninverno"
    width: 1024
    height: 768
  - src: "./gallery-2.avif"
    alt: "Baita in Ottobre?"
    width: 1024
    height: 768
  - src: "./gallery-3.avif"
    alt: "Non è un bianco e bero"
    width: 1024
    height: 768
  - src: "./gallery-4.avif"
    alt: "Presidio Slowfood"
    width: 1024
    height: 768
  - src: "./gallery-5.avif"
    alt: "Nevicava poco"
    width: 1024
    height: 768
  - src: "./gallery-6.avif"
    alt: "Panchina"
    width: 1024
    height: 768
  - src: "./gallery-7.avif"
    alt: "Il Lago Cavloc in un insolito scendario autunnale"
    width: 4525
    height: 3347
  - src: "./gallery-8.avif"
    alt: "Lago Cavloc"
    width: 4608
    height: 3456
gpxTracks:
  - src: "cavloc-gpx.gpx"
    fileName: "cavloc-gpx"
location:
  lat: 46.379833
  lon: 9.705041
---

Siamo al 12 Ottobre. La neve sta cadendo sopra i mille metri nella nostra regione. Partenza al buio e via lungo la **SS36 fino a Chiavenna**, poi confine.**Val Bregaglia, Bondo, Vicosoprano 1068 m** ove la pioggia comincia a diventare neve. Saliamo verso il **Passo del Maloja 1815 m** con la strada completamente ricoperta di neve compatta. Abbiamo le gomme da neve, ma senza 4x4 non saremmo riusciti a raggiungere il Passo.

Parcheggiata l’auto a fianco dell’*Hotel Kulm*, indossiamo gli indumenti adatti e la protezione dei nostri soft-shell, fissiamo le ciaspole e ritorniamo un poco indietro lungo la strada fino a trovare le paline, che indicano la nostra meta:**Valle del Forno, Rifugio del Forno, Passo del Muretto, Laegh da Cavloc**. Nevica fitto, fitto. La temperatura è attorno ai -2°C. La neve ha già uno spessore di 30-40 cm. Il bianco del paesaggio è interrotto solo dal verde chiaro delle foglie dei larici che stanno virando verso il giallo.

Saliamo per quella che è una carrareccia fino ad un tornante dove seguiamo le indicazioni per **la Fourcla** che ci porterà al **Laegh da Cavloc**. La salita è più ripida, la neve cade sempre fitta, lo spessore sempre più alto e la fatica maggiore. Siamo in un bosco di abeti e pini cembri in assoluta solitudine. Batto la traccia alternandomi con mio padre che figurati se non mi accompagna in queste avventure! A quota 2000 m circa svalichiamo e ci si apre la vista del **Laegh da Cavloc 1907 m**.

Il contrasto fra il biancore della neve, il verde scuro degli abeti, il colore degli aghi dei larici ora verde chiaro, ora giallo, ora rosso e infine marrone, il blu scuro delle acque del lago non ancora ghiacciato, rappresenta uno spettacolo da fiaba. Foto e video a più non posso con la mia fedele **Olympus OM-D**, che incurante della neve, delle condense e del freddo continua a fare il suo dovere.

Percorriamo tutto il periplo del lago fino ad arrivare all’**Alp da Cavloc 1911 m**. Qui si trova anche un piccolo rifugio con ristoro che troviamo sfortunatamente chiuso. Il menù esposto ci avrebbe sicuramente indotto in tentazione e avrei speso volentieri i franchi svizzeri che avevo con me. Liberiamo dalla neve, ormai arrivata a uno spessore di 60 cm, una panca che portiamo sotto il riparo del tetto e qui tè caldo, panino con finocchiona, biscotti al cioccolato.

Poi in piano fino alle baite dove si prepara in estate il [mascarplin](http://www.fondazioneslowfood.it/pagine/ita/presidi/dettaglio_presidi.lasso?-id=4476&-nz=&-tp=/). Tentiamo di salire ancora verso la **Valle del Forno**, ma la neve alta ci costringe a ritornare sui nostri passi e con percorso ad anello raggiungiamo di nuovo l’auto al **Passo del Maloja**. La più bella ciaspolata di sempre!