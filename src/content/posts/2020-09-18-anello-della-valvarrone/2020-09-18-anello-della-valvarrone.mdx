---
title: "Anello della Valvarrone"
description: "Traversata in cresta dal Legnone al Monte Rotondo con partenza e arrivo a Pagnona"
date: "2020-09-19T00:02"
slug: "escursionismo/2020/09/19/anello-della-valvarrone"
category:
  - "Escursionismo"
tags:
  - "valvarrone"
  - "legnone"
  - "alto"
  - "rotondo"
  - "pagnona"
  - "premana"
cover:
  src: "./cover.avif"
  alt: "La traversata vista dal Monte Rotondo"
  width: 5184
  height: 3888
gallery:
  - src: "./gallery-0.avif"
    alt: "Prime Muscarie"
    width: 5184
    height: 3888
  - src: "./gallery-1.avif"
    alt: "Una bella Mazza di Tamburo"
    width: 5184
    height: 3888
  - src: "./gallery-2.avif"
    alt: "Sulla strada militare, poco dopo il Rifugio Griera"
    width: 5184
    height: 3888
  - src: "./gallery-3.avif"
    alt: "Il Grignone dalla cresta del Legnone"
    width: 4926
    height: 3695
  - src: "./gallery-4.avif"
    alt: "Chi è questa capra con due zampe?"
    width: 5184
    height: 3888
  - src: "./gallery-5.avif"
    alt: "Vetta Legnone"
    width: 5184
    height: 3888
  - src: "./gallery-6.avif"
    alt: "Il tratto dal Legnone al Lago di Deleguaccio"
    width: 5184
    height: 3888
  - src: "./gallery-7.avif"
    alt: "La vetta del Pizzo Alto"
    width: 5184
    height: 3888
  - src: "./gallery-8.avif"
    alt: "Raggiungendo la vetta del Pizzo Alto"
    width: 5184
    height: 3888
  - src: "./gallery-9.avif"
    alt: "Il Lago inferiore di Deleguaccio"
    width: 5184
    height: 3888
  - src: "./gallery-10.avif"
    alt: "La traversata vista dal Monte Rotondo"
    width: 5184
    height: 3888
  - src: "./gallery-11.avif"
    alt: "La vetta del Monte Rotondo"
    width: 5184
    height: 3888
  - src: "./gallery-12.avif"
    alt: "Uscita dal tratto attrezzato dopo il Pizzo Alto"
    width: 5184
    height: 3888
  - src: "./gallery-13.avif"
    alt: "L’Alpe Fraina"
    width: 5184
    height: 3888
  - src: "./gallery-14.avif"
    alt: "Ultimo tratto verso il Rotondo"
    width: 5184
    height: 3888
  - src: "./gallery-15.avif"
    alt: "Il tratto erboso esposto verso il Rotondo"
    width: 5184
    height: 3888
  - src: "./gallery-16.avif"
    alt: "Arrivo a Pagnona dopo 11 ore di cammino"
    width: 5184
    height: 3888
gpxTracks:
  - src: "anello-val-varrone.gpx"
    fileName: "anello-val-varrone"
location:
  lat: 46.06026408317658
  lon: 9.402881737678515
---

import PostImage from "../../../components/PostImage.astro";
import inline_image_0 from "./inline-3aysktghmsli1qqok2h8wp.avif";
import inline_image_1 from "./inline-1gbakbyybbydnu6p4tavfu.avif";
import inline_image_2 from "./inline-3wxk98yywyshyv9jfmd7ad.avif";
import inline_image_3 from "./inline-2t58ldtkctqrquhnr1kl3v.avif";

Finalmente sono riuscito a fare questo bel giro che avevo in mente da tempo. Dopo un tentativo fallito la settimana prima — respinto dal caldo — rieccomi a **Pagnona** per la partenza. Lascio la macchina al comodo parcheggio e mi avvio lungo l’itinerario per Il Rifugio Griera. 

### Partenza da Pagnona

<PostImage src={inline_image_0} alt="Sulla strada militare, poco dopo il Rifugio Griera" />

Zaino da trail con l’essenziale: barrette, gel, borraccia, cuffie e quella bellissima sensazione di avere davanti a sé una lunga giornata, con tutti i dubbi del caso. Il sentiero *“rende bene”*, sale rapido tra gli alpeggi di **Subiale,** **Bedoledo** e la**Casniella** dove si trova l’ultima fontana. Da qui in poi niente acqua fino alla Bocchetta di Stavello, fate bene i vostri conti!

Raggiungo il**Rifugio Griera **e inizio a risalire la strada militare. Durante il primo tentativo avevo deciso di fare la cresta integrale del Legnone. La cresta però è poco tracciata e si fa molta più fatica, meglio risparmiare energie. Decido di percorrere in cresta — per non sporcare il giro ad anello — solo l’ultimo tratto, quello che dal**Matok dol Petoo** porta in vetta. Unico passaggio complicato una placca di II° grado — quasi primo — a metà cresta.

### Dal Legnone al Pizzo Alto

<PostImage src={inline_image_1} alt="Il tratto dal Legnone al Lago di Deleguaccio" />

Cima del**Legnone** raggiunta, ora tocca al Pizzo Alto. Scendo lungo la cresta fino a incontrare di nuovo la strada militare. La seguo in discesa sul versante nord fino alla Forcella Alta di Legnone. Qui inizia la traversata fino al**Lago di Deleguaccio**, attrezzata con delle catene e dei pioli  — mai impegnativa — nei tratti più difficili. Il sentiero a volte si perde nell'erba, ma con un po' di attenzione è difficile perderlo.

Breve sosta al**Lago inferiore** e riparto lungo il tratto attrezzato che porta al lago superiore. Qui, a mio rischio e pericolo, bevo l'acqua del laghetto. Per fortuna la cosa non lascerà strascichi. Cambio di versante, e rapidamente raggiungo la selvaggia vetta del** Pizzo Alto.** Qui sparisce ogni segno di civiltà, nessun escursionista, sono da solo. Manca ancora tanto alla meta, meglio riprendere il cammino velocemente.

### Dal Pizzo Alto al Monte Rotondo

<PostImage src={inline_image_2} alt="Uscita dal tratto attrezzato dopo il Pizzo Alto" />

Il tratto dal Pizzo Alto al Monte Rotondo è il meno frequentato. Il sentiero spesso**svanisce nell’erba**, bisogna stare attenti. Anche qui catene nei punti più impegnativi. Con la pioggia o la neve certi passaggi risulterebbero molto scivolosi. La parte più critica è proprio prima della vetta del Rotondo, dove la traccia abbandona temporaneamente il filo di cresta per attraversare più basso. I bolli rossi si perdono facilmente, aguzzate la vista!

Ed eccomi sulla vetta del** Monte Rotondo** con la caratteristica statua di vetta. Ora mi aspetta un lunghissimo rientro fino a Pagnona. Appare come un miraggio la fontana della Bocchetta di Stavello. Riempio la borraccia e scendo velocemente fino**all’Alpe Fraina. **Ripongo i bastoncini nello zaino e inizio a correre verso Premana. Entro in paese e continuo lungo la strada fino a Pagnona. 

<PostImage src={inline_image_3} alt="Arrivo a Pagnona dopo 11 ore di cammino" />

Arrivo alla macchina dopo**11 ore** di cammino, una bella soddisfazione! Una pazzia che richiede ottimo allenamento e resistenza alla sete. Da non sottovalutare i percorsi in cresta, soprattutto per i tempi. 