---
title: "Adamello Ultra Trail"
description: "Racconto della partecipazione alla Adamello Ultra Trail, con partenza e arrivo da Vezza d’Oglio"
date: "2023-09-29T00:00"
slug: "trail/2023/09/29/adamello-ultra-trail"
category:
  - "Trail"
tags:
  - "trail"
  - "ultra"
  - "adamello"
  - "tonale"
  - "camonica"
cover:
  src: "./cover.avif"
  alt: "Foto di rito al traguardo"
  width: 5568
  height: 3712
gallery:
  - src: "./gallery-0.avif"
    alt: "Discesa tecnica dalla Cima Rovaia"
    width: 5568
    height: 3712
  - src: "./gallery-1.avif"
    alt: "Partenza da Vezza d-Oglio"
    width: 5568
    height: 3712
  - src: "./gallery-2.avif"
    alt: "Foto di rito al traguardo"
    width: 5568
    height: 3712
  - src: "./gallery-3.avif"
    alt: "Finalmente il traguardo!"
    width: 5568
    height: 3712
  - src: "./gallery-4.avif"
    alt: "Arrivo al ristoro di Case di Viso"
    width: 5568
    height: 3712
gpxTracks:
  - src: "adamello-ultra-trail.gpx"
    fileName: "adamello-ultra-trail"
location:
  lat: 46.2391277862217
  lon: 10.399485613336163
---

import PostImage from "../../../components/PostImage.astro";
import inline_image_0 from "./inline-4eoh605txnxolbqbwlilop.avif";

La mia seconda ultra, sicuramente fatta con più consapevolezza rispetto alla VUT. Questa volta non sono da solo, ma con Matteo e Diana. Ne approfitto per dormire da loro a **Ponte di Legno** per arrivare fresco e riposato alla partenza. Arriviamo a**Vezza d’Oglio **alle 6 e iniziamo a prepararci all’interno della palestra. Come al solito in questi momenti ti assalgono mille dubbi sulla preparazione e sul materiale, un classico.

### Da Vezza d’Oglio a Malga Prisigai

<PostImage src={inline_image_0} alt="Discesa tecnica dalla Cima Rovaia" />

Alla partenza subito sensazioni molto positive. La salita a**Cima Rovaia** sale molto regolare con dei bellissimi tornanti nel bosco. Abituato ai sentieri deliranti della**Valsassina** mi sembra di volare. Arriviamo in vetta poco sotto le due ore, un tempo folle. Io e Matteo ci sentiamo bene e decidiamo di tenere il ritmo. Breve ristoro a**Cortebona** e ripartiamo. La salita alla**Baita di Coleazzo** non presenta difficoltà. Questo è forse il tratto più bello della gara, con uno splendido panorama sul**Gruppo dell’Adamello.**

Lungo la salita alla**Bocchetta di Valmassa** ho la prima, inaspettata, crisi. Non ho niente di particolare ma sento le gambe svuotate. Rallento, lascio andare Matteo e cerco di gestirla. L’anello lungo le fortificazioni mi sfianca, arrivo completamente cotto al ristoro di**Malga Prisigai.** 

### Da Malga Prisigai a Case di Viso

Dopo aver mangiato qualcosa inizio a sentirmi meglio. Inizia qui a mio avviso il tratto più faticoso della gara. Il lunghissimo traverso verso Il Bivacco Linge. Sembra non finire mai, eterni sali e scendi su terreni sconnessi. Per fortuna sto bene e riesco a guadagnare diverse posizioni. Breve ristoro al**Rifugio Valmaza** e riparti di corsa verso**Sant’Apollonia **dove inizia la faticosa salita alla** Bocchetta delle Graole.**Verso la fine della salita ho la **seconda crisi,** questa volta dovuta ad un caldo eccezionale fuori stagione. Mi devo fermare qualche minuto per i crampi. 

Per fortuna sono appena sotto la bocchetta, la discesa mi fa sparire i crampi e posso rifocillarmi al ristoro di**Case di Viso. **Qui mi concedo un bel piatto di pasta con una radler. Scelta vincente, riparto carico verso Il**Rifugio Bozzi.**

### Da Case di Viso al Tonale

La salita al**Rifugio Bozzi **avviene dapprima lungo una carrozzabile, poi per facile sentiero. È ideale per recuperare energie in vista dello sprint finale. Arrivo al**Passo dei Contrabbandieri **al tramonto, uno spettacolo. La discesa dal passo lungo le piste da sci è orribile, ma il ristoro a**Malga Valbiolo **vale la sofferenza. Anche qui mi concendo un piatto di pasta, del brodo e una bella radler. La**radler** si rivelerà l’arma vincente di questa gara. Qui incontro Matteo che ha avuto anche lui la sua bella crisi.

La salita alla**Città Morta **è impegnativa, posta sul finale poi ti spezza le gambe. Anche la successiva discesa a**Malga Strino** va fatta con attenzione soprattutto, come nel mio caso, se affrontata al buio. Breve ma stancante risalita al**Forte Zaccarana** e poi lungo falsopiano fino al ristoro del**Rifugio Il Faita.** Qui bisogna correre altrimenti si perde tantissimo tempo. Mi cambio per non prendere freddo e inizio la discesa finale.

### Dal Tonale al traguardo

La discesa a**Ponte di Legno** è un vero incubo. Sentiero stretto e ripido nel bosco dove non bisogna mai allentare la tensione. Breve ristoro al centro sportivo e riparto verso Vezza. Questo è il tratto chiave, bisogna mollare tutto, ci sono diversi sali e scendi che spezzano il ritmo ma, se si riesce a correre, si guadagnano un sacco di posizioni. Taglio il traguardo dopo**96km in 18 ore e 48 minuti.** Un tempo incredibile per me, 36°esimo assoluto, sono quasi incredulo della mia prestazione.

### Considerazioni finali

Direi una gara bellissima, secondo me meno dura della**Valmalenco Ultra Trail.** Il terreno è meno tecnico e ci sono più tratti corribili. Se siete ben allenati, condizioni permettendo, vale la pena di partire a buon ritmo per tentare di chiuderla con un buon tempo. Anche qui ho usato la**New Balance More Trail V3**, davvero delle pantofole in questo tipo di gare.