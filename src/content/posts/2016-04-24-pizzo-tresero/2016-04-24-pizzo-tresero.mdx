---
title: "Pizzo Tresero"
description: "Scialpinismo al Pizzo Tresero con partenza dall'Albergo dei Forni"
date: "2016-04-25T00:00"
slug: "scialpinismo/2016/04/25/pizzo-tresero"
category:
  - "Scialpinismo"
tags:
  - "forni"
  - "valfurva"
  - "parco"
  - "stelvio"
cover:
  src: "./cover.avif"
  alt: "Tresero e Pedranzini"
  width: 2560
  height: 1440
gallery:
  - src: "./gallery-0.avif"
    alt: "Tresero e Pedranzini"
    width: 2560
    height: 1440
  - src: "./gallery-1.avif"
    alt: "Cima Tresero"
    width: 1024
    height: 764
  - src: "./gallery-2.avif"
    alt: "Tratto finale"
    width: 1024
    height: 768
  - src: "./gallery-3.avif"
    alt: "San Matteo"
    width: 1024
    height: 768
gpxTracks:
  - src: "tersero-gpx.gpx"
    fileName: "tersero-gpx"
location:
  lat: 46.39046
  lon: 10.543183
---

Ho ancora voglia di fare una scialpinistica in quota, chiamo allora il **“local”** Marco per organizzare una sciata in zona Forni. Il tempo è incerto, siamo nel pieno di **un’irruzione fredda** degna di Gennaio, decideremo sul posto cosa fare. Parto alle 5 da Desio e alle 7:45 sono a Sant’Antonio Valfurva.**Il vento soffia forte** sulle creste già coperte dalle nuvole: decidiamo lo stesso di provarci nella speranza che il vento cali nel corso della giornata.

Parcheggiamo alla **diga** grazie al suo permesso per i residenti e dopo un minuto scarso possiamo già mettere gli sci. Marco mi fa subito capire qual’è **l’andatura assassina** dei local, io non tento di seguirlo per evitare una fusione prematura del motore. Dopo un lungo traverso sulla sinistra orografica della valle, pieghiamo in direzione della vetta addentrandoci nel **Canale Dell’Isola Persa.**

Io ho bisogno di una **pausa thè,** Marco invece non ha bisogno né di cibo né di bevande, una macchina! Mi conforta vedere che sono comunque più veloce delle altre comitive: è proprio lui a essere fuori categoria. Ormai sul ghiacciaio, affrontiamo un tratto ripido che ci permette di raggiungere la **spalla.** Da qui è ben visibile l’itinerario che conduce alla vetta. Il vento non molla, la giornata non è un granché ma non ho dubbi che arriveremo lo stesso in vetta; peccato per le foto, ci ritornerò.

Sull’ultima ripida rampa metto i **rampanti,** ho iniziato solo quest’anno meglio non rischiare anche perchè i buchi ci sono e si vedono! Arrivo in **cresta** dove sono convinto di lasciare gli sci e mettere i ramponi. Ma la frase di Marco è chiara e non lascia spazio a dubbi: *“Si sale in cima con gli, è facile!”*. Non è difficile è vero, ma **è stretta** e non c’è molto margine di errore. Una veloce foto di vetta e siamo pronti a scendere anche perché fa davvero freddo, saremo sui -15°C, non male per essere fine Aprile.**Vietato sbagliare** nel primo pezzo, concentrazione e via decisi. Poi tutto diventa più semplice. La neve purtroppo non è un granché, già ampiamente tritata dai passaggi precedenti. Scio per scendere più che per divertirmi. Poco prima del canalino però uno strato di **neve trasformata** ci consente qualche curva divertente. In un batter d’occhio siamo di nuovo alla macchina. Prima di rientrare pit-stop al **Rifugio Stella Alpina** dove provo il famoso “Caffè del Pastore”, una prelibatezza imperdibile!