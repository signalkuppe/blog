---
title: "Cima di Lago da Piuro"
description: "Alpinismo alla Cima di Lago (Cima da Lägh) con partenza da Piuro. Via normale italiana, passando per Savogno, il Lago dell’Acqua Fraggia e la Bocchetta da Lago (Madrisberg)"
date: "2020-07-25T00:02"
slug: "alpinismo/2020/07/25/cima-di-lago-da-piuro"
category:
  - "Alpinismo"
tags:
  - "piuro"
  - "bregaglia"
  - "chiavenna"
  - "fraggia"
  - "borgonuovo"
  - "svizzera"
  - "avers"
cover:
  src: "./cover.avif"
  alt: "La parte finale della cresta"
  width: 5472
  height: 3648
gallery:
  - src: "./gallery-0.avif"
    alt: "Il Galleggione dal Lago dell’Acqua Fraggia"
    width: 5472
    height: 3648
  - src: "./gallery-1.avif"
    alt: "Si supera direttamente, evitate di aggirarlo a sinistra"
    width: 5472
    height: 3648
  - src: "./gallery-2.avif"
    alt: "Il Lago di Lei dalla vetta"
    width: 5359
    height: 3572
  - src: "./gallery-3.avif"
    alt: "Il Galleggione dalla vetta"
    width: 5313
    height: 3542
  - src: "./gallery-4.avif"
    alt: "La cresta dal Medrisberg (Bocchetta di Lago)"
    width: 5472
    height: 3648
  - src: "./gallery-5.avif"
    alt: "Panorama dalla vetta"
    width: 5472
    height: 3648
  - src: "./gallery-6.avif"
    alt: "L’aggiramento a sinistra da evitare"
    width: 5472
    height: 3648
  - src: "./gallery-7.avif"
    alt: "La parte finale della cresta"
    width: 5472
    height: 3648
  - src: "./gallery-8.avif"
    alt: "Il Pizzo Stella dalla vetta"
    width: 5472
    height: 3648
  - src: "./gallery-9.avif"
    alt: "Meritato pranzo"
    width: 3648
    height: 5472
  - src: "./gallery-10.avif"
    alt: "La corda che aiuta il superamento del gendarme"
    width: 5472
    height: 3648
  - src: "./gallery-11.avif"
    alt: "Il gendarme lungo la cresta"
    width: 5472
    height: 3648
  - src: "./gallery-12.avif"
    alt: "Il lago dalla cresta"
    width: 5472
    height: 3648
  - src: "./gallery-13.avif"
    alt: "La vetta vista dal percorso verso il passo"
    width: 5472
    height: 3648
  - src: "./gallery-14.avif"
    alt: "Rientro a Savogno"
    width: 5472
    height: 3648
  - src: "./gallery-15.avif"
    alt: "Il canalino che permette di evitare il pendio detritico del Galleggione"
    width: 5472
    height: 3648
  - src: "./gallery-16.avif"
    alt: "Il percoso dal grosso masso"
    width: 5472
    height: 3648
gpxTracks:
  - src: "cima-di-lago-gpx.gpx"
    fileName: "cima-di-lago-gpx"
location:
  lat: 46.37635676668468
  lon: 9.461128703414555
---

import PostImage from "../../../components/PostImage.astro";
import inline_image_0 from "./inline-3osg5mzrkxmuulfip2yrnv.avif";
import inline_image_1 from "./inline-dbjkdv8zzb2ziguxsgasa.avif";
import inline_image_2 from "./inline-gcj82d4yy33c2judah8hp.avif";
import inline_image_3 from "./inline-3owonqp4pb96wed1gbdnal.avif";

Insieme al Galleggione e al Pizzo Stella, fa parte del trittico delle *“scammellate di Piuro“*, ovvero le tre salite con maggior dislivello della zona. Avevo già fatto il [Galleggione](https://www.signalkuppe.com/alpinismo/2015/09/26/pizzo-galleggione-da-piuro) cinque anni fa con Stefano, ora affronto la seconda, questa volta in solitaria.

### Partenza antelucana

<PostImage src={inline_image_0} alt="Il Galleggione dal Lago dell’Acqua Fraggia" />

Parto alle 2:45 da Desio, alle 4:15 parcheggio la macchina a Piuro, nella frazione di **Borgonuovo**. Prima di partire tiro fuori l’arma segreta: quattro rossi d’uovo sbattuti con zucchero e cacao. Inizio a risalire al buio la famosa mulattiera: 2886 gradini di pura gioia, soprattutto in discesa.  Dopo 35 minuti arrivo a **Savogno,** bellissimo borgo di origini medievali. Mi disseto in una delle numerose fontane e riparto. 

Il sentiero per Il **Lago dell’Acqua Fraggia** è ben segnato e sale dolcemente fino allo strappo finale. Bisogna stare attenti ad attraversare il torrente solo all’ultimo ponte, il sentiero sembra invece prendere il primo, ma in realtà è meglio proseguire. Qui le pendenze aumentano di nuovo, ma permettono di guadagnare rapidamente quota. Dopo due ore e trenta minuti esatti sono al lago, buon tempo!

### Dal lago al passo

<PostImage src={inline_image_1} alt="La vetta vista dal percorso verso il passo" />

L’alba purtroppo non è un granché, niente foto. Vento gelido e nuvoloni portati da nord. Cambio assetto, via pantaloncini corti e maglietta, dentro pantaloni lunghi e antivento. Ora la via è da cercare. Se volete andare, la mia traccia — [qui trovate uno schizzo di massima del percorso](https://images.ctfassets.net/rotmy72mdop6/23v8nGHpZKYdWBkqE3ogFx/dc05805c89c1ec87832820a262f57e62/cima-da-lagh-da-piuro-traccia-1.jpg) — è quasi perfetta, potete seguirla senza problemi.**Dall’Alpe Lago Dentro** si punta un evidente fascia rocciosa in direzione del **Galleggione**. La si supera al suo termine, proseguendo poi in direzione nord.

Si aggira un secondo sbalzo roccioso — meno imponente — sulla destra fino ad arrivare a [una piccola radura](https://images.ctfassets.net/rotmy72mdop6/4tOnINY0JooItPgjYhAiFC/dd5bea41947b66ed736faca1d863cd5d/cima-da-lagh-da-piuro-traccia-2.jpg) con un grosso masso. Da qui in direzione del Galleggione si nota un’altra   fascia rocciosa. Si rimane sulla sinistra sfruttando un ripido pendio erboso. Dalla sommità del pendio si sarebbe tentati di aggirare il prossimo salto lungo il **pendio detritico** del Galleggione. In realtà conviene sfruttare un [canale erboso ](https://images.ctfassets.net/rotmy72mdop6/2usuiZDipvPKtnUnQGVEsN/faf16fca2f59405a1923d1f812d89095/cima-da-lagh-da-piuro-traccia-3.jpg)sulla sinistra — si usano le mani solo in un punto — si fa molta meno fatica.

Da qui in poi, si può scegliere il percorso migliore, sempre puntando verso nord. Ho lasciato qualche ometto per aiutare l’orientamento. Raggiungo il **Madrisberg** con il vento da nord continua ad addossare le nuvole sui crinali, non si vede una mazza. Noto solo un grosso ometto proprio sul passo, e una serie di ometti più piccoli poco più avanti. Metto il guscio e attacco la cresta. 

### La cresta finale

<PostImage src={inline_image_2} alt="Il gendarme lungo la cresta" />

Sto sempre sul filo di cresta. Prima parte su grossi blocchi, abbastanza stabili. Segue un tratto meno ripido ed erboso. Poi riprendono i **blocchi** fino a un **evidente gendarme.** In salita lo aggiro sulla sinistra, vedendo una corda poco più avanti. Non fatelo, è un delirio di detriti e rocce instabili. Per tornare in cresta ho duvuto anche affrontare un tratto di II° dove rimaneva in mano tutto. Meglio **superarlo direttamente**— massimo secondo grado — troverete anche qui una corda, ma si arrampica bene anche senza.

Da qui in poi, sempre rimanendo sul filo di cresta — a tratti esposta ma sempre facile — si arriva in vetta. Sono abbastanza cotto, recupero energie fresche con fonzies, pane e tonno. Molte nuvole oggi, il panorama è comunque stupendo. 

### L’eterna discesa

<PostImage src={inline_image_3} alt="Panorama dalla vetta" />

Inizio l’eterna discesa fino a Piuro. Lungo la cresta meglio andare piano e controllare ogni singolo blocco. Sono da solo, farsi male potrebbe essere molto pericoloso. Dopo 11 ore comprese le pause sono di nuovo alla macchina. 

Si tratta di una salita che richiede un **ottimo allenamento**, e buona tecnica su creste rotte. Il percorso rende molto, diretto e con poco sviluppo. Non sottovalutate però il percorso per arrivare al passo. Senza sentiero si fa molta più fatica e si perde più tempo. Ci sono tre punti per **rifonirsi d’acqua:** a Savogno, presso una baita in località Caslonc e all’Alpe Ponciagna prima del lago.

Forse più dura della salita al Galleggione. Siamo sempre su livelli altissimi di*“lotta contro l’alpe“.*  Realisticamente una persona ben allenata impiega circa **sei ore e mezza** per arrivare in vetta. Concludo la giornata con la classica sosta al Moreschi con pizza, panaché e caffè. Ora tocca al Pizzo Stella.

