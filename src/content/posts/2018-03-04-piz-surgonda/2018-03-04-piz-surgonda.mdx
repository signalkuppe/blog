---
title: "Piz Surgonda"
description: "Scialpinismo al Piz Surgonda per la Val D’Agnel con partenza dalla località La Veduta presso lo Julier Pass"
date: "2018-03-04T02:00"
slug: "scialpinismo/2018/03/04/piz-surgonda"
category:
  - "Scialpinismo"
tags:
  - "surgonda"
  - "julier"
  - "engadina"
  - "svizzera"
  - "agnel"
cover:
  src: "./cover.avif"
  alt: "La cresta finale del Surgonda"
  width: 2560
  height: 1440
gallery:
  - src: "./gallery-0.avif"
    alt: "La cresta finale del Surgonda"
    width: 2560
    height: 1440
  - src: "./gallery-1.avif"
    alt: "Le cornici sulla cresta"
    width: 1600
    height: 1200
  - src: "./gallery-2.avif"
    alt: "Tutta da battere"
    width: 1600
    height: 1200
  - src: "./gallery-3.avif"
    alt: "Battiamo traccia"
    width: 1600
    height: 1200
  - src: "./gallery-4.avif"
    alt: "Tratto ripido per arrivare al colletto"
    width: 1600
    height: 1200
  - src: "./gallery-5.avif"
    alt: "Pronti per iniziare la discesa"
    width: 1600
    height: 1200
  - src: "./gallery-6.avif"
    alt: "Magnifica giornata"
    width: 1600
    height: 1200
  - src: "./gallery-7.avif"
    alt: "In vetta!"
    width: 1600
    height: 1200
  - src: "./gallery-8.avif"
    alt: "Il bivio per il Surgonda"
    width: 1600
    height: 1200
  - src: "./gallery-9.avif"
    alt: "La Val D’Agnel"
    width: 1600
    height: 1200
  - src: "./gallery-10.avif"
    alt: "Pendio finale sotto la vetta"
    width: 1600
    height: 1200
  - src: "./gallery-11.avif"
    alt: "Risaliamo la Val D’Agnel"
    width: 1600
    height: 1200
gpxTracks:
  - src: "scialpinismo-piz-surgonda-gpx.gpx"
    fileName: "scialpinismo-piz-surgonda-gpx"
location:
  lat: 46.510137380689514
  lon: 9.72502375137151
---

import PostImage from "../../../components/PostImage.astro";
import inline_image_0 from "./inline-3hrrw4xrvo6smhlr13ybvr.avif";

Si torna allo **Julier,** dopo il tentativo fallito per maltempo una settimana prima. Siamo io, Pietro e Gabriele: oggi sarà dura stare dietro a questi qua! Come al solito non troviamo posteggio e siamo costretti a parcheggiare all’Ospizio. Scendiamo a piedi fino alla partenza due tornanti più sotto. La temperatura è quella classica da Julier, ovvero -11°C. Come al solito dopo pochi metri si è già sotto il sole e si sta bene in gilè.

Al bivio per il**Piz Campagnung** prendiamo una vallettina sulla destra, lasciando sulla sinistra la traccia che sale alla**Fuorcla d’Agnel.** La salita è molto dolce, inaspettatamente c’è anche poca gente. Sono già stato tante volte in questa zona, ma i paesaggi meritano sempre, ampi spazi aperti e tante valli perfette per lo scialpinismo.

### In vetta

<PostImage src={inline_image_0} alt="Le cornici sulla cresta" />

Con due ampi tornanti superiamo il**pendio finale** e arriviamo al colletto. Qui veniamo investiti da una bufera di vento, ci copriamo in fretta e studiamo la cresta. Neve durissima, optiamo per i**rampanti.** Stiamo alla sinistra di un primo saltino di roccia, passando sul versante meridionale. Qui due svizzeri rinunciano e tornano indietro. Cresta non difficile ma che richiede attenzione, soprattutto alle**cornici** sul versante nord.

Non c’è una nuvola, panorama eccezionale in ogni direzione. Il vento non molla e siamo costretti a sendere in fretta.**Prime curve delicate,** c’è poco spazio e qualche roccia affiorante. Senza tornare al colletto tagliamo con un lungo traverso il pendio finale per poi regalarci qualche curva. La neve non è eccezionale, farina pesante, abbastanza faticosa da sciare ma onestamente c’è di peggio!

In basso la situazione peggiora, la neve sembra cemento, ormai è**sopravvivenza** fino al parcheggio. Lascio gli sci e lo zaino e vado a riprendere la macchina più in alto. Bellissima giornata, la salita è molto bella, facile nella prima parte con la sola cresta finale che richiede qualche accortezza in più. Se si vuole arrivare sci in vetta direi che la difficioltà complessiva è**BS.**