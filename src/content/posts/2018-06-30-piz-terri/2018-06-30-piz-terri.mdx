---
title: "Piz Terri"
description: "Salita al Piz Terri in Valle di Blenio con partenza dall’Alpe Garzott (Lago di Luzzone) e il Rifugio Motterascio"
date: "2018-06-30T07:00"
slug: "escursionismo/2018/06/30/piz-terri"
category:
  - "Escursionismo"
tags:
  - "terri"
  - "lucomagno"
  - "ticino"
  - "svizzera"
  - "luzzone"
  - "blenio"
  - "motterascio"
cover:
  src: "./cover.avif"
  alt: "La Diga del Luzzone dal Piz Terri"
  width: 2560
  height: 1440
gallery:
  - src: "./gallery-0.avif"
    alt: "Diga del Luzzone e Pizzo Campo Tencia"
    width: 1920
    height: 1280
  - src: "./gallery-1.avif"
    alt: "Il gruppo dell’Adula dalla vetta"
    width: 1920
    height: 1280
  - src: "./gallery-2.avif"
    alt: "Il Ponte all’inizio della salita"
    width: 1280
    height: 1920
  - src: "./gallery-3.avif"
    alt: "Il Piz Terri dalla Diga del Luzzone"
    width: 1920
    height: 1280
  - src: "./gallery-4.avif"
    alt: "Il caminetto per accedere alla cresta"
    width: 1920
    height: 1280
  - src: "./gallery-5.avif"
    alt: "Vetta!"
    width: 1920
    height: 1280
  - src: "./gallery-6.avif"
    alt: "La Diga del Luzzone dal Piz Terri"
    width: 2560
    height: 1440
  - src: "./gallery-7.avif"
    alt: "Ghiaione prima del canalino"
    width: 1920
    height: 1280
  - src: "./gallery-8.avif"
    alt: "Il ripido versante sud ovest"
    width: 1920
    height: 1280
  - src: "./gallery-9.avif"
    alt: "La bellissima cascata prima del rifugio"
    width: 1920
    height: 1280
  - src: "./gallery-10.avif"
    alt: "Lai Terri"
    width: 1920
    height: 1280
  - src: "./gallery-11.avif"
    alt: "Torrone di Garzora"
    width: 1920
    height: 1280
  - src: "./gallery-12.avif"
    alt: "Piz Gaglianera"
    width: 1920
    height: 1280
  - src: "./gallery-13.avif"
    alt: "La via di salita con il colletto sulla sinistra"
    width: 1920
    height: 1280
  - src: "./gallery-14.avif"
    alt: "Pizzo di Guida e il colletto"
    width: 1920
    height: 1280
  - src: "./gallery-15.avif"
    alt: "Torrone di Nav e Sosto"
    width: 1920
    height: 1280
gpxTracks:
  - src: "piz-terri-gpx.gpx"
    fileName: "piz terri gpx"
location:
  lat: 46.60000665824162
  lon: 9.034119189404123
---

import PostImage from "../../../components/PostImage.astro";
import inline_image_0 from "./inline-39w3hgviwfjexcbxy2kfij.avif";
import inline_image_1 from "./inline-22cm0uzw7mlacpjdlcm3da.avif";

Avere visto la sua bella piramide dalla [Cima della Bianca](https://www.signalkuppe.com/escursionismo/2018/06/02/cima-della-bianca) e volerlo salire è stato un tutt’uno. Così ritorniamo nella bella **Valle di Blenio** fino a lasciare l’auto all’**Alpe Garzott**, quota 1628m, dopo aver attraversato il culmine della diga del**lago del Luzzone** e lasciato a destra la deviazione per la**Val Carassina** con il suo itinerario per l’Adula.

### La partenza dall’Alpe Garzott

Partiamo equipaggiati di ramponi e piccozza (non si sa mai) per un bel sentiero che inizialmente costeggia il lago lungo una specie di fiordo, per poi salire fino al**Rifugio Motterascio** posto su un bel balcone a 2171m.

<PostImage src={inline_image_0} alt="La bellissima cascata prima del rifugio" />

Breve sosta poi, lasciato il sentiero battuto che porta al**Crap la Crusc,** prendiamo a destra in direzione NE per la**Valle di Güida.** Il percorso sale su traccia non sempre evidente, ma aiutano molto i paletti bianchi con estremità blu e qualche bollo sempre blu *(colore che contraddistingue i sentieri svizzeri con difficoltà EE).*

Ad un certo punto, di fronte ad un **risalto di rocce** friabili, ci facciamo ingannare dalla traccia di sentiero che volge a sinistra, quasi a voler superare il risalto. Errore! La traccia non porta a nulla; per cui ritorniamo sui nostri passi ad esplorare il risalto su cui individuiamo sbiaditi segni. Ritrovato il percorso, ometti e segni blu ora più evidenti, saliamo per sfasciumi e nevai fino a raggiungere il**colle a quota 2748m** da cui si stacca la cresta NW.

### Il “passaggio chiave”

Da qui**tagliamo a W** in salita e per neve, fino a ritrovare la traccia che ora piega a N e sale fino all’attacco di una specie di**camino** che rappresenterebbe la parte più difficile del percorso e dichiarato con difficoltà di II° grado. Il camino risulta più facile del previsto, sia per la brevità che per i numerosi appoggi. Lo superiamo agilmente portandoci ad una specie di**terrazzo a quota 2898m.**

<PostImage src={inline_image_1} alt="Il caminetto per accedere alla cresta" />

La cima sembra vicina, ma è un inganno! La traccia sale costeggiando sotto la cresta il**ripido versante S** su sfasciumi abbastanza stabili, costituiti da scaglie di roccia nerastra, che risulteranno ottimi in discesa. La croce di vetta è ora evidente ma non ci si arriva mai! Quattro ore di salita e finalmente tocchiamo la vetta del**Piz Terri** a 3149m.

### Dalla vetta

Giornata freddina con**nuvole** che coprono però le cime attorno precludendoci in parte il panorama. Riusciamo solo ad individuare a W il**Basodino** con il suo bianco ghiacciaio, il vicino**Piz Medel** ed il più lontano**Campo Tencia**. nostre prossime mete.**Uscita molto appagante** per la varietà dei paesaggi, la facilità di accesso e la fatica contenuta: ovvero le solite nove ore comprese le soste. Da provare i**formaggi e lo yogurt** all’Alpe Garzott. Purtroppo questa volta non avevamo dietro i franchi. In compenso ci godiamo una bella birretta lasciata in fresco in un torrente alla partenza. Non abbiamo usato ramponi e piccozza, ma a inizio stagione sono sicuramente utili.