---
title: "Piz D'Agnel"
description: "Relazione della salita con traccia gps del Piz d'Agnel con partenza dallo Julier Pass"
date: "2015-04-19T00:00"
slug: "alpinismo/2015/04/19/piz-d-agnel"
category:
  - "Alpinismo"
tags:
  - "svizzera"
  - "ciaspole"
  - "engadina"
  - "julier"
cover:
  src: "./cover.avif"
  alt: "Sulla Vedretta d’Agnel"
  width: 2560
  height: 1440
gallery:
  - src: "./gallery-0.avif"
    alt: "Traversi"
    width: 1024
    height: 683
  - src: "./gallery-1.avif"
    alt: "Rocce colorate"
    width: 1024
    height: 683
  - src: "./gallery-2.avif"
    alt: "Sulla Vedretta d’Agnel"
    width: 2560
    height: 1440
  - src: "./gallery-3.avif"
    alt: "Rientro al passo"
    width: 1024
    height: 683
  - src: "./gallery-4.avif"
    alt: "Infinite distese di bianco"
    width: 1024
    height: 683
  - src: "./gallery-5.avif"
    alt: "Scialpinismo"
    width: 1024
    height: 683
  - src: "./gallery-6.avif"
    alt: "Inizia la Val d'Agnel"
    width: 1024
    height: 683
  - src: "./gallery-7.avif"
    alt: "Julierpass La Veduta"
    width: 1024
    height: 683
  - src: "./gallery-8.avif"
    alt: "In cresta"
    width: 1024
    height: 704
  - src: "./gallery-9.avif"
    alt: "Fourcla da Fix"
    width: 1024
    height: 683
  - src: "./gallery-10.avif"
    alt: "Dalla cima"
    width: 1024
    height: 683
  - src: "./gallery-11.avif"
    alt: "Fourcla d'Agnel"
    width: 1024
    height: 683
  - src: "./gallery-12.avif"
    alt: "Ci alziamo"
    width: 1024
    height: 671
gpxTracks:
  - src: "piz-agnel-gpx.gpx"
    fileName: "piz-agnel-gpx"
location:
  lat: 46.51147
  lon: 9.702302
---

Torno ancora in **Engadina**, un luogo magico, tanto bello da sembrare finto. Partenza da casa alle 5 e via per la Val Chiavenna, la Val Bregaglia, il Passo del Maloja, Samaden, poi su per lo **Julier Pass** fino alla località **la Veduta** ed al parcheggio posto due tornanti sotto a quota 2200 circa.

La giornata si preannuncia splendida, con una **temperatura di -6°C** ed un leggero vento da NE. Forte delle precedenti esperienze partiamo subito, io mio padre Carlotta e Omar, con le ciaspole ai piedi e questa scelta si rivelerà azzeccatissima al ritorno quando la neve diventerà quasi poltiglia.

Il percorso sale dolcemente lungo la **Val d’Agnel** con la cima ben in vista davanti a noi, ma che dovremo raggiungere con un percorso non diretto, prima puntando alla **Fourcla d’Agnel** a quota 2986 m, poi perdendo circa cento metri di dislivello portandosi sulla **Vadret d’Agnel** e quindi traversare in direzione W fino alla **Fourcla da Fix** a quota 3066 m.

L’ambiente è tutto completamente innevato e restituisce immagini bellissime. Sembra quasi di essere nelle regioni del Nord America! Alla Fourcla da Fix calziamo i ramponi ed in breve raggiungiamo, per la facile cresta NW, la vetta del nostro **Piz d’Agnel** a quota 3204 m dopo quattro ore e quaranta minuti dal parcheggio: un buon passo con le ciaspole!

Finalmente una cima che ci possiamo godere in **totale assenza di vento** e temperatura appena sotto lo zero. Festeggiamo Omar per il suo primo tremila, scattiamo foto e ci godiamo il panorama che spazia dall’Ortles fino al Badile a sud e dal Monte Rosa fino al Ketsch a nord. Non sto ad elencarvi tutte le cime, ma credetemi le abbiamo individuate tutte. Rientro di buona lena senza le ravanate delle gite precedenti e sosta a Piuro per una meritatissima birra.

Con il **Piz Ketsch** è sicuramente la cima più bella dell’Engadina che ho salito. Salita senza particolari difficoltà o pericoli, con il **Vadret d’Agnel** tutto bello ricoperto di neve, dato il notevole abbassamento di spessore non ci dovrebbero essere più crepacci anche in estate, in un ambiente di rara bellezza e dai panorami fantastici. Ve la consiglio. È facile che ci ritorni in tarda estate per concatenare i vicini **Tschima da Fix ed il Picuogl**.