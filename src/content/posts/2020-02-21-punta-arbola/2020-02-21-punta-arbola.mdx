---
title: "Punta d’Arbola"
description: "Scialpinismo alla Punta d’Arbola con partenza da Valdo in Val Formazza. Itinerario per il Rifugio Margaroli e il Passo del Vannino"
date: "2020-02-22T00:02"
slug: "scialpinismo/2020/02/22/punta-arbola"
category:
  - "Scialpinismo"
tags:
  - "arbola"
  - "formazza"
  - "piemonte"
  - "ossola"
  - "devero"
cover:
  src: "./cover.avif"
  alt: "Sul Ghiacciaio del Sabbione"
  width: 5472
  height: 3648
gallery:
  - src: "./gallery-0.avif"
    alt: "Il Basodino"
    width: 5472
    height: 3648
  - src: "./gallery-1.avif"
    alt: "Al Passo del vannino"
    width: 5472
    height: 3648
  - src: "./gallery-2.avif"
    alt: "Arrivo in vetta"
    width: 5209
    height: 3472
  - src: "./gallery-3.avif"
    alt: "Sul Ghiacciaio del Sabbione"
    width: 5472
    height: 3648
  - src: "./gallery-4.avif"
    alt: "Alba sul Cervandone"
    width: 5472
    height: 3648
  - src: "./gallery-5.avif"
    alt: "La croce di vetta"
    width: 5472
    height: 3648
  - src: "./gallery-6.avif"
    alt: "Cima ben innevate quest’anno"
    width: 5472
    height: 3648
  - src: "./gallery-7.avif"
    alt: "Il Lago Sruer"
    width: 5472
    height: 3648
  - src: "./gallery-8.avif"
    alt: "Quasi al Passo del Vannino"
    width: 5472
    height: 3648
  - src: "./gallery-9.avif"
    alt: "Sul ghiacciaio, puntando alla vetta"
    width: 5472
    height: 3648
  - src: "./gallery-10.avif"
    alt: "Avvicinamento al rifugio"
    width: 5472
    height: 3648
  - src: "./gallery-11.avif"
    alt: "Il Rifugio Margaroli"
    width: 5472
    height: 3648
  - src: "./gallery-12.avif"
    alt: "Dalla vetta verso al Devero"
    width: 5415
    height: 3610
gpxTracks:
  - src: "arbola-gpx.gpx"
    fileName: "arbola-gpx"
location:
  lat: 46.38631245263034
  lon: 8.319124057888985
---

import PostImage from "../../../components/PostImage.astro";
import inline_image_0 from "./inline-1f3ipydbmh5eljkip0luw3.avif";
import inline_image_1 from "./inline-4hxf5perjlc4i8khcdrabb.avif";
import inline_image_2 from "./inline-6kqvgwyujnm77vlfnybimi.avif";

Per festeggiare il mio **quarantesimo compleanno** mi regalo questa salita in solitaria. Oggi le condizioni sono perfette: basso pericolo valanghe, temperatura in rialzo, alta pressione con tempo stabile. Arrivo alla partenza della **seggiovia di Valdo.** Qui c'è la possibilità di fare il biglietto solo andata per scialpinisti, con una corsa dedicata alle 8. Gli orari possono variare, meglio quindi chiamare la sera prima per avere conferma.

### Dall’arrivo della seggiovia al Passo del Vannino

<PostImage src={inline_image_0} alt="Avvicinamento al rifugio" />

La seggiovia permette di risparmiare circa 500m di dislivello, ed effettuare — con buon allenamento —  la gita in giornata. Una lunga pista battuta permette di raggiungere il **Rifugio Margaroli.** È un continuo viavai di motoslitte, non il massimo. Ci metto circa un’ora per arrivare al rifugio, un ottimo riscaldamento per la parte finale.

Dal rifugio attacco il pendio ripido in direzione NW, poi — con un lungo traverso — raggiungo il **Lago Srùer.** Questo è il punto più insidioso con condizioni instabili del manto nevoso. Attraverso nella più completa solitudine il lago innevato:  il luogo è magico, mi fermo qualche minuto per gustarmi questo spettacolo.

Dal lago in poi, si alternano pendii ripidi e tratti piani fino al **Passo del Vannino**. C’è anche una suggestiva strettoia fra due massi con una splendida vista verso la **Val Formazza.** Al Passo tira un vento bestiale. Mi copro e inizio a risalire il ghiacciaio. Ho lasciato in macchina l’imbrago, errore imperdonabile. Per fortuna le copiose nevicate di novembre hanno coperto tutto, non c’è traccia di crepacci.

### Dal passo alla vetta

<PostImage src={inline_image_1} alt="Al Passo del vannino" />

Punto con decisione **l’evidente sperone** che divide in due il pendio finale. Arrivo alla sua base stando sulla destra, per poi risalire in diagonale e guadagnare la sua sommità. Inizia adesso il tratto più ripido. Conviene mettere **i rampanti** prima ed evitare patemi durante la salita. Io provo senza ma sono costretto e metterli a metà con qualche difficoltà. Più in alto le pendenze mollano e si arriva facilmente in vetta con gli sci.

Dalla cima il panorama è grandioso in ogni direzione: Il **Devero** con il suo lago 1500m più n basso, il Lago del Sabbione, Il Blinnenhorn, il Basodino, i 4000 del vallese, c’è da perdersi. Ritorno su questa vetta per la seconda volta, 12 anni fa ero stato qui con mio papà, quanti ricordi!

### La discesa

<PostImage src={inline_image_2} alt="Vista verso il Vallese dalla vetta" />

La neve non è il  massimo, **sastrugi** e crosta. Si riescono però a sfruttare dei canali con neve dura e portante. In un attimo sono al passo. Qui la neve smolla, ma è la classica situazione in cui si alternano parti sciabili a improvvise imbarcate, meglio andare piano. Il pendio che riporta al rifugio è un **marcione** inqualificabile. 

Riprendo la pista battuta per tornare alla seggiovia. Per fortuna si bacchetta solo per un breve tratto. L’agevole pista finale mi riporta alla macchina. Giornata fantastica, una gita riuscita alla perfezione nel giorno del mio compleanno!