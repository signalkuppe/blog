---
title: "Anello Val Codera - Val dei Ratti"
description: "Giro ad anello con partenza da Novate Mezzola. Salita lungo la Val Ladrogno e il Bivacco Casorate Sempione, La Porta, Bocchetta di Spassato. "
date: "2018-10-13T07:00"
slug: "escursionismo/2018/10/13/anello-val-codera-val-dei-ratti"
category:
  - "Escursionismo"
tags:
  - "codera"
  - "ratti"
  - "mazzata"
  - "anello"
  - "casorate"
  - "ladrogno"
  - "volta"
  - "spassato"
cover:
  src: "./cover.avif"
  alt: "Il Bivacco Volta"
  width: 1920
  height: 1280
gallery:
  - src: "./gallery-0.avif"
    alt: "Alba sul Legnone "
    width: 1920
    height: 1280
  - src: "./gallery-1.avif"
    alt: "Nei pressi dell’Alpe Ladrogno"
    width: 1920
    height: 1280
  - src: "./gallery-2.avif"
    alt: "Il Bivacco Volta"
    width: 1920
    height: 1280
  - src: "./gallery-3.avif"
    alt: "Il Bivio dopo “La Porta”"
    width: 1920
    height: 1280
  - src: "./gallery-4.avif"
    alt: "Tratto ripido dopo il bivacco"
    width: 1280
    height: 1920
  - src: "./gallery-5.avif"
    alt: "Discesa dalla Bocchetta di Spassato"
    width: 1920
    height: 1280
  - src: "./gallery-6.avif"
    alt: "Il lungo rientro dalla Val dei Ratti "
    width: 1920
    height: 1280
  - src: "./gallery-7.avif"
    alt: "Il Bivacco Casorate-Sempione"
    width: 1920
    height: 1280
  - src: "./gallery-8.avif"
    alt: "La testata della Val dei Ratti"
    width: 1920
    height: 1280
  - src: "./gallery-9.avif"
    alt: "Quasi alla Bocchetta di Spassato"
    width: 1920
    height: 1280
  - src: "./gallery-10.avif"
    alt: "Nel bosco di betulle"
    width: 1920
    height: 1280
  - src: "./gallery-11.avif"
    alt: "Il Ponte sul Torrente Val Ladrogno"
    width: 1920
    height: 1280
  - src: "./gallery-12.avif"
    alt: "Rientro al buio"
    width: 1739
    height: 1159
  - src: "./gallery-13.avif"
    alt: "Verso “La Porta”"
    width: 1920
    height: 1280
  - src: "./gallery-14.avif"
    alt: "La Val Codera"
    width: 1920
    height: 1280
gpxTracks:
  - src: "tour-codera-gpx.gpx"
    fileName: "Tour Codera gpx"
location:
  lat: 46.23866017813688
  lon: 9.515943170212381
---

import PostImage from "../../../components/PostImage.astro";
import inline_image_0 from "./inline-6njdshrem9x5nu9ictg0py.avif";
import inline_image_1 from "./inline-5tex0gnq6qt3dxmsvhf3g0.avif";
import inline_image_2 from "./inline-75cpdrngg7mq1wnektbe6f.avif";
import inline_image_3 from "./inline-2vrthyezkzva8zlbqkisby.avif";
import inline_image_4 from "./inline-1mngg7aqwjrififqdg8v9h.avif";

Un **giro ad anello** di ampio respiro. Durissimo, ma che ci ha regalato delle soddisfazioni immense. Luoghi selvaggi e poco battuti, salite ripide e impervie, nebbie e colori autunnali: la montagna più bella. Alle otto siamo alla partenza nei pressi dell’ampio**parcheggio di Mezzolpiano.** Compagna di avventura Monica, abitutata a queste *“scammellate”*. Sarà dura tenerle testa!

Assetto da sky race, microzaino e le nostre Hoka salva-piedi. Seguiamo la mulattiera del **Sentiero Roma** fino a Codera. Da qui deviamo in direzione della selvaggia**Val Ladrogno.** Scendiamo fino al ponte sul Torrente Codera per raggiungere un secondo — bellissimo — ponte sul Torrente Val Ladrogno.

<PostImage src={inline_image_0} alt="Il Ponte sul Torrente Val Ladrogno" />

### La salita lungo la Val Ladrogno

Inizia qui la**lunghissima salita** fino alla Bocchetta di Spassato. Siamo consapevoli di quello che ci aspetta, ma siamo venuti proprio per vincere questa sfida! Affrontiamo i ripidi tornanti nel bosco di castagni fino a incrociare il**Tracciolino.** Continuiamo poi in uno splendido bosco di betulle fino alle baite di Mottala.

Con pendenze sempre sostenute, arriviamo ai prati dell’alpe in**Cima al Bosco** dove è presente una baita solitaria con una vista mozzafiato su lago di Novate Mezzola. Ci concediamo una breve pausa per ammirare il panorama. Il sentiero ora piega decisamente verso est, addentrandosi nel cuore della Val Ladrogno.

<PostImage src={inline_image_1} alt="Nel bosco di betulle" />

Costeggiamo tutto il versante della montagna con un alternanza di falsipiani e strappi. Superiamo**numerosi rivoli** fino ad arrivare**all’Alpe Ladrogno** dove sono presenti due pastori. Fino a questo punto il percorso è abbastanza evidente: da qui in poi la musica cambierà. Il sentiero riprende ripido nel bosco di larici. Dobbiamo fare attenzione a non perdere i bolli bianchi e rossi.

Spuntiamo su una radura nei pressi di un grosso masso, dove notiamo**tre frecce dipinte** su una roccia. Purtroppo incrociamo anche due cacciatori. Il grande caldo per fortuna non gli ha consentito di catturare prede.

Ci scoraggiano nel proseguire vista la lunghezza del percorso, ma non sanno con chi hanno a che fare. Andiamo a destra scendendo verso il torrente. Lo attraversiamo e riprendiamo subito dopo a salire sulla sinistra, seguendo una**pista** battuta dai cavalli. Il bivacco è proprio qui sopra, ma lo vedremo solo all’ultimo!

<PostImage src={inline_image_2} alt="Il Bivacco Casorate-Sempione" />

Breve pausa al**Bivacco Casorate-Sempione** per recuperare le energie con i nostri**Gu-Gel.** Monica ha apprezzato la variante al cioccolato, davvero squisita! Inizia qui il tratto più duro. Il sentiero diventa sempre meno evidente fino quasi a scomparire. Bisogna solo affidarsi ai bolli presenti sui massi. Il tempo si guasta. Non pioverà, ma le nebbie ci precludono la vista sulle vette granitiche che ci circondano.

Più in alto l’erba lascia spazio a grossi blocchi di granito. Finalmente siamo alla sella della**Porta.** Nella nebbia più totale proseguiamo verso la Bocchetta di Spassato. Il terreno si fa più impegnativo e molto scivoloso. In presenza di neve questo tratto renderebbe obbligatori i ramponi. Eccoci al nostro gran premio della montagna, La Bocchetta di Spassato!

<PostImage src={inline_image_3} alt="Quasi alla Bocchetta di Spassato" />

### Il rientro per la Val dei Ratti

L’idea era quella di fare anche il Ligoncio, ma non avrebbe senso con questa nebbia. La salita è finita ma il rientro è ancora lunghissimo! Scendiamo lungo un**canalino** abbastanza ripido per guadagnare la testata della**Val dei Ratti.**Si apre uno scenario mozzafiato: siamo soli in un’immensa distesa di granito, con le nuvole che avvolgono le vette in lontananza.

Ci fermiamo a contemplare in silenzio questo spettacolo. In breve raggiungiamo il**Bivacco Volta.** Pranziamo con le poche cose che abbiamo e proseguiamo lungo la via più preve che evita il passaggio al Bivacco Primalpia. Il sole si abbassa all’orizzonte, la luce si scalda e le ombre si allungano. Respiriamo la magica atmosfera di un**tramonto autunnale.**

<PostImage src={inline_image_4} alt="Il lungo rientro dalla Val dei Ratti " />

Ormai il sole è tramontato quando arriviamo al parcheggio della partenza del Tracciolino. Non ci resta — si fa per dire — che scendere lungo la**mulattiera** che taglia i tornanti della strada. La affrontiamo di corsa con le frontali, stando attenti al ciotolato *“spacca-caviglie”*. Arriviamo stanchissimi a **Verceia.**

Non è finita qui però: ci aspettano**3km in piano** per tornare a Novate Mezzola. Ultima corsa lungo la ciclabile, con risalita finale al parcheggio.

In tutto saranno 30km per 3000m di dislivello. Siamo distrutti, ma**pieni di goia** per una giornata ricca di emozioni che ricorderemo per sempre.