---
title: "Pizzo Bernina 4049m"
description: "Via normale italiana al Pizzo Bernina dal Rifugio Marinelli e Marco e Rosa"
date: "2012-08-27T00:00"
slug: "alpinismo/2012/08/27/pizzo-bernina-via-normale"
category:
  - "Alpinismo"
tags:
  - "bernina"
  - "valmalenco"
  - "retiche"
  - "4000"
cover:
  src: "./cover.avif"
  alt: "Dalla cima verso la valtellina"
  width: 4530
  height: 3396
gallery:
  - src: "./gallery-0.avif"
    alt: "Albeggia sul Bernina"
    width: 1024
    height: 768
  - src: "./gallery-1.avif"
    alt: "Accesso alla cresta"
    width: 600
    height: 800
  - src: "./gallery-2.avif"
    alt: "Alba al Rifugio Marco e Rosa"
    width: 1024
    height: 768
  - src: "./gallery-3.avif"
    alt: "A pochi metri dalla vetta"
    width: 1024
    height: 733
  - src: "./gallery-4.avif"
    alt: "All-interno del crepaccio"
    width: 1024
    height: 768
  - src: "./gallery-5.avif"
    alt: "L-orizzonte della cordata"
    width: 1024
    height: 768
  - src: "./gallery-6.avif"
    alt: "Alba sulla Cresta Guzza"
    width: 600
    height: 800
  - src: "./gallery-7.avif"
    alt: "Dalla cima verso la valtellina"
    width: 4530
    height: 3396
  - src: "./gallery-8.avif"
    alt: "Dal Bernina verso la Svizzera"
    width: 1024
    height: 768
  - src: "./gallery-9.avif"
    alt: "Crepacci sotto il Palù"
    width: 1024
    height: 768
  - src: "./gallery-10.avif"
    alt: "Leggera stanchezza"
    width: 1024
    height: 748
  - src: "./gallery-11.avif"
    alt: "Quasi in cima"
    width: 1024
    height: 727
  - src: "./gallery-12.avif"
    alt: "Scerscen uperiore"
    width: 1024
    height: 768
  - src: "./gallery-13.avif"
    alt: "Scalino annuvolato"
    width: 1024
    height: 768
  - src: "./gallery-14.avif"
    alt: "Rientro dalla cima"
    width: 600
    height: 800
  - src: "./gallery-15.avif"
    alt: "Passaggino esposto"
    width: 1024
    height: 768
  - src: "./gallery-16.avif"
    alt: "Mare di ghiaccio"
    width: 1024
    height: 776
  - src: "./gallery-17.avif"
    alt: "Vedretta di Caspoggio"
    width: 1024
    height: 812
  - src: "./gallery-18.avif"
    alt: "Tramonto sul Disgrazia"
    width: 1024
    height: 768
  - src: "./gallery-19.avif"
    alt: "Tramonto sulla Cresta Guzza"
    width: 1024
    height: 768
location:
  lat: 46.38258
  lon: 9.908142
---

Dopo un tentativo fallito agli inizi di agosto, ci riproviamo ancora a fine mese. Partiamo con calma da casa per arrivare in auto a **Campo Moro comune di Lanzada Valmalenco**. Lasciata l’auto nel parcheggio a fianco del **Rifugio Zoia** a quota 2021, prepariamo gli zaini e con mio padre iniziamo la salita, che ci porterà al **Rifugio Marinelli Bombardieri a 2813 m**, passando per il **Rifugio Carate a 2636 m** e il sentiero a balze detto dei **Sette Sospiri**, immaginate perchè.

Arriviamo a metà pomeriggio e incontriamo **Giuseppe della Rodolfa** il Gestore del **Rifugio Marinelli**, nonché **Guida Alpina**. Sarà lui ad accompagnarci nell’ascensione. Subito ci troviamo in simpatia e trascorriamo la serata di venerdì piacevolissima e condita da un’ottima cena.

Sveglia al buio e partenza alle 4,30 per affrontare il sentiero, che sale ripido verso NE, in direzione del **Passo Marinelli Occidentale** a quota 3087 m. Dal Passo scendiamo per sfasciumi e blocchi fino a mettere piede sulla Vedretta di **Scerscen Superiore**, ci leghiamo e affrontiamo la rampa, ghiacciatissima, che ci porta all’attacco della ferrata. Qui comincia il bello! Un’altra estate molto calda ha ridotto notevolmente lo spessore del ghiacciaio e quindi:

il bordo del ghiacciaio è scostato di quasi due metri dalla parete e ci presenta una voragine senza fondola scala che ci doveva facilitare il passaggio è inutilizzabileil primo piolo lo vediamo a più di sei metri sopra il bordoil giorno prima ha piovuto, la notte ha ghiacciato e la parete è coperta di verglass, come i pioli da cui pendono graziosi candelotti di ghiaccio.

Con grande intuito Giuseppe si affaccia oltre il bordo e individua un terrazzino ove, facendo noi la dovuta sicura, riesce ad arrivare ed, in spaccata, posare i ramponi su un pianerottolo che gli consente di partire e salire sulla parete liscia di suo e di verglass. Riesce a raggiungere il primo piolo, cui sono appesi sfilacci di corde, e a risalire gli altri in posizione leggermente strapiombante. Fatta sicura ci recupera. Da brividi! Gli facciamo i complimenti, riconoscendo che senza il suo aiuto non saremmo mai e poi mai saliti con le nostre sole forze. Infatti altre cordate, viste le nostre acrobazione hanno desistito e sono tornate indietro al **Rifugio Marinelli.**

Saliamo lungo la ferrata, ora meno impegnativa, e raggiungiamo il Rifugio **Marco e Rosa** a quota 3610 m. Riposiamo un attimo al Rifugio, ove incontriamo il mitico **Custode Giancarlo “Bianco” Lenatti**, ma quando siamo pronti a ripartire, sorpresa! Giuseppe propone di salire con calma al **Pizzo Bernina**, così da trovare pochi alpinisti lungo la via, dormire al Marco e Rosa e fare l’indomani la traversata alla **Forcola di Bellavista** e rientrare al Marinelli attaverso la Vedretta di **Fellaria Superiore**. Le condizioni meteo sono ottime e quindi accettiamo entusiasti.

A mezzogiorno partiamo per la cima salendo prima lo scivolo di bella neve compatta, per poi arrivare alla cresta SE e salire la paretina, attrezzata con anelli per le soste, fino alla anticima italiana, **Cima Perrucchetti**, a quota 4021 m. Grande goduria! Sarà che dopo la ferrata nulla ci può fare paura, sarà che la roccia è buona e che le punte dei ramponi prendono benissimo, sarà l’ambiente con tutti i ghiacciai attorno, sarà la giornata splendida, sarà il Giuseppe che ci precede, ma saliamo rapidi con una bella ginnastica. Dalla anticima percorriamo la sottile ma breve cresta di neve con a destra e a sinistra gli impressionanti scivoli, che precipitano sulle Vedrette del Morteratsch e di Tschierva, ottocento metri più in basso. Poi sulle rocce del filo di cresta e con un ultimo risalto siamo in cima! Grande soddisfazione e gioia. Grazie a mio padre e a Giuseppe. Foto a più non posso e poi discesa. La discesa la affrontiamo rilassati e contenti, senza problemi o intoppi anche nella calata in doppia della paretina.

Al **Rifugio Marco e Rosa** ci offrono una comoda sistemazione nella cameretta riservate alle guide per cui, dopo una buona cena e nonostante il rifugio fosse pieno, ci facciamo una bella dormita. Il rifugio, totalmente ristrutturato, è veramente bello e confortevole e si trova su un balcone naturale con un panorama mozzafiato. Sveglia come al solito alle 4,30, colazione, vestizione e via dopo aver salutato e ringraziato “Bianco” e il suo cane.

La traversata sul ghiacciaio sotto la **Cresta Guzza 3869 m**, il **Pizzo Argent 3945m**. il **Pizzo Zupò 3995m** e i **Monti Bellavista 3922m** fino alla **Forcola Bellavista 3688m** è di una bellezza indescrivibile. Si passa fra crepacci enormi e serracchi maestosi, si continua su pianori e dolci dossi di neve sempre guardandosi attorno ammirati e stupefatti da tanta bellezza. Ma le sorprese non finiscono qui. Dalla **Forcola di Bellavista** si apre un altro splendido scenario, la **Vedretta di Fellaria Superiore** con il suo bacino di accumulo.

Discesi dalla Forcola e superata la terminale senza problemi, percorriamo in direzione S tutto il ghiacciaio verso il **Passo del Sasso Rosso** a quota 3510 m. Qui, altra visione indimenticabile, si passa sulla Vedretta di **Fellaria Occidentale** in direzione SO verso il **Passo Marinelli Orientale** a quota 3120 m. Lo si raggiunge girovagando fra crepacci, serracchi e pianori di ghiaccio ricoperto dalle scariche che cadono dal sovrastante **Pizzo Argent**. Dal **Passo Marinelli Orientale** raggiungiamo in breve il **Rifugio Marinelli**, ove il nostro Giuseppe, smessi i panni di guida, veste quelli di perfetto gestore, offrendoci pizzoccheri e vino in bottiglia di grande qualità e bontà entrambi.