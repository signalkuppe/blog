---
title: "Pizzo Rotondo da All’Acqua"
description: "Scialpinismo al Pizzo Rotondo con partenza da All’Acqua in Val Bedretto. Salita a piedi del canale e discesa per il colle quotato 2773m"
date: "2023-02-10T00:00"
slug: "scialpinismo/2023/02/10/pizzo-rotondo-da-allacqua"
category:
  - "Scialpinismo"
tags:
  - "bedretto"
  - "svizzera"
  - "ticino"
cover:
  src: "./cover.avif"
  alt: "Nel Canale del Pizzo Rotondo"
  width: 5472
  height: 3648
gallery:
  - src: "./gallery-0.avif"
    alt: "Verso il traverso"
    width: 5472
    height: 3648
  - src: "./gallery-1.avif"
    alt: "Splendidi spazi da tracciare"
    width: 5472
    height: 3648
  - src: "./gallery-2.avif"
    alt: "Verso il Passo di Rotondo"
    width: 5472
    height: 3648
  - src: "./gallery-3.avif"
    alt: "Sullo sfondo la Val Bedretto"
    width: 5472
    height: 3648
  - src: "./gallery-4.avif"
    alt: "Puntando il passo"
    width: 5472
    height: 3648
  - src: "./gallery-5.avif"
    alt: "Ravanata finale"
    width: 5472
    height: 3648
  - src: "./gallery-6.avif"
    alt: "Senza rampanti si va a piedi"
    width: 3648
    height: 5472
  - src: "./gallery-7.avif"
    alt: "Sulla parte finale del traverso"
    width: 5472
    height: 3648
  - src: "./gallery-8.avif"
    alt: "Segni del vento"
    width: 5472
    height: 3648
  - src: "./gallery-9.avif"
    alt: "Puntando al traverso"
    width: 5472
    height: 3648
  - src: "./gallery-10.avif"
    alt: "Panoramica del Rotondo"
    width: 5472
    height: 3648
  - src: "./gallery-11.avif"
    alt: "Non c-è nessun altro"
    width: 5472
    height: 3648
  - src: "./gallery-12.avif"
    alt: "Pendii bellissimi"
    width: 5472
    height: 3648
  - src: "./gallery-13.avif"
    alt: "La stradina nel bosco che porta alla Capanna Piansecco"
    width: 5472
    height: 3648
  - src: "./gallery-14.avif"
    alt: "Nel Canale del Pizzo Rotondo"
    width: 5472
    height: 3648
  - src: "./gallery-15.avif"
    alt: "Primo tratto leggermente scoperto"
    width: 5472
    height: 3648
  - src: "./gallery-16.avif"
    alt: "Il Chuebodenhorn"
    width: 5472
    height: 3648
  - src: "./gallery-17.avif"
    alt: "In vista del Passo di Rotondo"
    width: 5472
    height: 3648
  - src: "./gallery-18.avif"
    alt: "La paretina di terzo (opzionale)"
    width: 5472
    height: 3648
  - src: "./gallery-19.avif"
    alt: "Il canale da tracciare"
    width: 5472
    height: 3648
  - src: "./gallery-20.avif"
    alt: "Finalmente vediamo il canale"
    width: 5472
    height: 3648
  - src: "./gallery-21.avif"
    alt: "Il Team in vetta"
    width: 5472
    height: 3648
gpxTracks:
  - src: "pizzo-rotondo-gpx.gpx"
    fileName: "pizzo-rotondo-gpx"
location:
  lat: 46.517572625201375
  lon: 8.466139807086494
---

import PostImage from "../../../components/PostImage.astro";
import inline_image_0 from "./inline-5tx4nkjx5h9v8fb7xwghu4.avif";
import inline_image_1 from "./inline-2bfja9thtkkmverzcqjjt3.avif";
import inline_image_2 from "./inline-bhvulcmkuaqjiykwunrix.avif";

Splendida gita alla montagna regina della **Val Bedretto.** Oggi in compagnia di Andrea, l'autore della guida [Scialpinismo tra la Svizzera Italiana e Tedesca](https://www.versantesud.it/prodotto/scialpinismo-svizzera-italiana-e-tedesca/), per la quale mi aveva chiesto il permesso di usare la mia [foto dalla vetta del Blüemberg](https://www.signalkuppe.com/scialpinismo/2022/02/13/blueemberg-da-muotathal/il-chronenstock-dalla-vetta-del-bluemberg-52z6pctofytetp9uljqlvz/). Ritrovo alle 5:40 a Tavernola e poi partenza per la Val Bedretto. Nonostante l’ora, il parcheggio è già pieno di gente, non oso immaginare cosa succederà nel weekend!

### Partenza da All’Acqua

<PostImage src={inline_image_0} alt="Puntando al traverso" />

Risaliamo la stradina nel bosco che porta al rifugio. Qualche togli e metti, quest’anno l’innevamento è ampiamente sotto la media purtroppo. Dal rifugio lasciamo sulla sinistra la traccia per il**Gerenpass** e puntiamo verso destra**l’evidente traverso** che permette di superare una bastionata rocciosa e di accedere ai pendii superiori. Neve dura, rampanti obbligatori, anche perchè sotto c'è un salto di roccia. 

Si apre quindi la bellissima vallata che porta al**Passo di Rotondo.** Siamo soli a tracciare, atmosfera meravigliosa. Superiamo un tratto ripido e quindi un lungo pianoro. Poco sotto il passo diventa visibile il canale e la vetta, ancora parecchio lontani. Lasciamo gli sci alla base del canale e iniziamo a risalirlo con picca e ramponi.

### Il canale e la vetta

<PostImage src={inline_image_1} alt="Primo tratto leggermente scoperto" />

La parti più ripide sono quelle iniziali e finali. Quasi all’imbocco un breve**salto di roccia** e ghiaccio ci fa tribolare un po', soprattutto in discesa. La parte mediana spiana leggermente,  ci alterniamo in quattro a battere la neve *“sfondosa“.* Da soli sarebbe stata una sfacchinata! Poco dopo la metà, il canale per la vetta piega verso destra. Prima del colle prendiamo una **paretina** sulla destra abbastanza *“ingaggiosa“* con gli scarponi (III), anche per via della roccia molto instabile. Raggiungiamo il filo di cresta e in breve la vetta con il suo grande ometto.

Non c’è una nuvola, panorama bellissimo in ogni direzione. Iniziamo la discesa lungo la cresta. L’unico breve passaggio complicato  della normale, specialmente in discesa, è una **placchettina** che deposita al colletto. Poi con molta calma, faccia a monte, scendiamo fino al deposito sci.

### La lunga discesa

<PostImage src={inline_image_2} alt="Ravanata finale" />

Dal deposito sci puntiamo l’evidente**colletto quotato 2773m.** Il colletto permette di scendere un**lungo canale** (30/40° max) sciisticamente molto bello, specie se preso con il timing giusto, quando la neve smolla. Oggi neve primaverile, ottima da sciare. Poco sopra la**Capanna Piansecco** decidiamo di scendere verso destra (guardando verso valle) per sfruttare il maggiore innevamento della sponda ovest. Alla fine sarà una**grande ravanata** nel boschetto di ontani, anche se si riesce abbastanza agevolmente ad arrivare in fondo.

Una gita bellissima ma da non sottovalutare, sia per la parte alpinistica, sia per il**grande impegno fisico.** Ottima la prima con [Andrea,](https://www.instagram.com/cavallidaltaquota/?igshid=YmMyMTA2M2Y%3D) un vero appassionato di montagna che punta all'esperienza vera più che alla sciata facile. Oggigiorno è difficile trovare persone disposte a lunghi e faticosi avvicinamenti per vivere itinerari completi e di ampio respiro, lontano dalle masse.