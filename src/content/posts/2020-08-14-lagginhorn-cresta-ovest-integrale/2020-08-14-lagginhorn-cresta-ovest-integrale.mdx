---
title: "Lagginhorn, cresta ovest integrale"
description: "Salita al Lagginhorn per la cresta ovest integrale con partenza dalla Weissmieshütte"
date: "2020-08-15T00:02"
slug: "alpinismo/2020/08/15/lagginhorn-cresta-ovest-integrale"
category:
  - "Alpinismo"
tags:
  - "lagginhorn"
  - "cresta"
  - "sasstal"
  - "svizzera"
  - "vallese"
  - "4000"
cover:
  src: "./cover.avif"
  alt: "Il Weissmies dalla vetta"
  width: 5084
  height: 3812
gallery:
  - src: "./gallery-0.avif"
    alt: "Alba sui giganti del Vallese"
    width: 5184
    height: 3888
  - src: "./gallery-1.avif"
    alt: "Partenza all’alba"
    width: 5184
    height: 3888
  - src: "./gallery-2.avif"
    alt: "Alba sul Dom"
    width: 5184
    height: 3888
  - src: "./gallery-3.avif"
    alt: "La croce di vetta"
    width: 5184
    height: 3888
  - src: "./gallery-4.avif"
    alt: "Dalla vetta verso l’Italia"
    width: 5088
    height: 3814
  - src: "./gallery-5.avif"
    alt: "Il Fletschorn dalla vetta"
    width: 5184
    height: 3888
  - src: "./gallery-6.avif"
    alt: "La nostra piazzola dietro al rifugio"
    width: 5184
    height: 3888
  - src: "./gallery-7.avif"
    alt: "A pochi metri dalla vetta"
    width: 5054
    height: 3790
  - src: "./gallery-8.avif"
    alt: "La placca di II°"
    width: 5004
    height: 3753
  - src: "./gallery-9.avif"
    alt: "Nella parte mediana della cresta"
    width: 5184
    height: 3888
  - src: "./gallery-10.avif"
    alt: "La parete che precipita verso Gondo"
    width: 5184
    height: 3888
  - src: "./gallery-11.avif"
    alt: "Il Weissmies dalla vetta"
    width: 5084
    height: 3812
  - src: "./gallery-12.avif"
    alt: "La lunga cresta da sotto la vetta"
    width: 5184
    height: 3888
gpxTracks:
  - src: "lagginhorn-gpx.gpx"
    fileName: "lagginhorn-gpx"
location:
  lat: 46.15618080912055
  lon: 8.000136361119647
---

import PostImage from "../../../components/PostImage.astro";
import inline_image_0 from "./inline-7c5bh0fvtpssg7qfs7vi4c.avif";
import inline_image_1 from "./inline-2oq4kvwioqetsde23erq6h.avif";
import inline_image_2 from "./inline-4d4jlbl85tgqiko5laziys.avif";

Ritorno al Lagginhorn con Fabiana per respirare di nuovo l’aria sottile dei 4000. Rifugi strapieni in tutta la valle, quindi pernottiamo in tenda a fianco della **Weissmieshütte**. Salita agevolata dagli impianti di Saas-Grund, optiamo quindi per la modalità *“tender”*: i nostri zaini, più uno zainetto piccolo con il materiale da bivacco. Dobbiamo infatti percorre solo il tratto dalla stazione di **Kreuzboden** al Rifugio.

### Pernottamento in tenda di fianco al rifugio

<PostImage src={inline_image_0} alt="La nostra piazzola dietro al rifugio" />

Vicino al rifugio ci sono diverse comode piazzole dove sistemare una tenda. Ne abbiamo trovate tante anche sotto la **morena che va al Fletschorn**— già allestite con dei muretti antivento — ma non ne valeva la pena: troppo fredde, e si risparmiano solo pochi metri di dislivello. I gestori del rifugio poi sembrano tollerare bene i campeggiatori. Accettano le carte, quindi ci concediamo anche una panaché come aperitivo. 

Vicino al locale invernale c’è una comoda fontana dove rifornirsi di acqua. Prepariamo il nostro **risotto in busta Knorr** e andiamo a nanna.  Sveglia alle 4:45 e partenza alle 5:30. Forse era meglio partire un po’ prima. Dal Rifugio scendiamo fino al ponticello sul torrente che scende dal Fletschorn e quindi iniziamo a risalire la morena. A circa 2800m un grosso ometto segna la deviazione per la cresta integrale del Lagginhorn.

### La cresta integrale

<PostImage src={inline_image_1} alt="La lunga cresta da sotto la vetta" />

Tutto il percorso è ben segnato con **diversi ometti**, difficile sbagliare. Una pietraia abbastanza docile, con tracce di sentiero segnate da numerosi passaggi. All’inizio della cresta è possibile addirittura bivaccare, ci sono infatti alcune piazzole erbose molto comode.

A circa 3400m ci ricongiungiamo alla normale proveniente dal **Lagginhorngletscher**, oggi in condizioni pietose, con evidenti scariche di sassi sulla superficie. Molta meglio la cresta integrale, al riparo da pericoli oggettivi. Superiamo la facile **placca di II°** e attacchiamo la vetta. Quest’anno addirittura manca il nevaio finale. Si arriva in vetta senza mettere i ramponi.

### La lunga discesa

<PostImage src={inline_image_2} alt="Dalla vetta verso l’Italia" />

Panorama grandioso, dal **Weissmies** ai giganti del Vallese. Impressionante il baratro verso **Gondo** e la **Laggintal**, percorsa l’autunno scorso per salire al [Tossenhorn.](/alpinismo/2019/10/07/tossenhorn "Alpinismo al Tossenhorn dalla Laggintal per l’Alpe Bidumji e il Tälligletscher lungo la cresta ovest") La discesa è eterna e faticosa, ci vuole più o meno lo stesso tempo che a salire. Arriviamo agli impianti di **Kreuzboden** con i piedi cotti.

La variante integrale è sicuramente consigliata rispetto alla normale, in queste condizioni poi è possibile salire in **scarpe da trail.** Non abbiamo usato nulla del materiale che avevamo portato. Attenzione però a **non sottovalutare l’itinerario:** a queste quote può nevicare in piena estate. In questo caso corda picca e ramponi obbligatori.