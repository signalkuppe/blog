---
title: "Pizzo Alto 2512m"
description: "salita al Pizzo Alto da Premana per la via normale dall’Alpe di Deleguaccio"
date: "2012-03-31T00:00"
slug: "alpinismo/2012/03/31/pizzo-alto-da-premana"
category:
  - "Alpinismo"
tags:
  - "premana"
  - "valvarrone"
  - "pizzo"
  - "alto"
  - "deleguaccio"
cover:
  src: "./cover.avif"
  alt: "Premana, Alpe Piancauda"
  width: 3872
  height: 2592
gallery:
  - src: "./gallery-0.avif"
    alt: "Cappelletta"
    width: 1024
    height: 768
  - src: "./gallery-1.avif"
    alt: "Caminetto attrezzato"
    width: 1024
    height: 685
  - src: "./gallery-2.avif"
    alt: "Alba sulla Valvarrone"
    width: 1024
    height: 768
  - src: "./gallery-3.avif"
    alt: "Cascata prima dell-Alpe Deleguaccio"
    width: 768
    height: 1024
  - src: "./gallery-4.avif"
    alt: "Dalla cima"
    width: 1024
    height: 685
  - src: "./gallery-5.avif"
    alt: "Inizio del sentiero"
    width: 1024
    height: 768
  - src: "./gallery-6.avif"
    alt: "Alpe Deleguaccio"
    width: 1024
    height: 768
  - src: "./gallery-7.avif"
    alt: "Premana, Alpe Piancauda"
    width: 3872
    height: 2592
  - src: "./gallery-8.avif"
    alt: "La vetta del Pizzo Alto"
    width: 1024
    height: 768
  - src: "./gallery-9.avif"
    alt: "Pagnona"
    width: 1024
    height: 768
  - src: "./gallery-10.avif"
    alt: "Disgrazia dalla vetta"
    width: 1024
    height: 685
  - src: "./gallery-11.avif"
    alt: "Il Legnone"
    width: 1024
    height: 685
  - src: "./gallery-12.avif"
    alt: "Uscita del caminetto"
    width: 1024
    height: 685
  - src: "./gallery-13.avif"
    alt: "Vetta"
    width: 685
    height: 1024
  - src: "./gallery-14.avif"
    alt: "Premana al mattino"
    width: 1024
    height: 768
  - src: "./gallery-15.avif"
    alt: "Scivolo di neve sotto la vetta"
    width: 1024
    height: 768
  - src: "./gallery-16.avif"
    alt: "Verso la cresta"
    width: 1024
    height: 685
gpxTracks:
  - src: "pizzo-alto-gpx.gpx"
    fileName: "pizzo-alto-gpx"
location:
  lat: 46.077196
  lon: 9.457873
---

Continua la siccità, per cui vista la poca neve presente decidiamo di fare una delle cime che si affacciano sulla **Val Varrone.** Il Pizzo Alto è posto sulla cresta che parte dal Monte Legnone e arriva al Pizzo dei Tre Signori. L’idea è quindi quella di farle tutte le cime.

Arrivati a**Premana** lasciamo l’auto al parcheggio a due piani posto all’ingresso del paese, appena dopo il tornante da cui si stacca la strada per**Pagnona, Tremenico, Dervio.** Ritorniamo un cento metri indietro per prendere subito la mulattiera che ci porterà all’**Alpe di Deleguaccio a quota 1680** passando per un bel bosco di castagni e faggi.

L’Alpe Deleguaccio è molto bella per le sue baite tutte ristrutturate di recente, per la presenza di acqua e per la vista del**Monte Legnone** che la sovrasta. Si prende il sentiero, sempre ben segnalato, che si stacca in direzione e, per svolte e tratti ripidi, ci porta alla vista del**Lago Deleguaccio Inferiore a quota 2060.**

Qui si trova anche un Rifugio Privato, che abbiamo trovato chiuso. Il lago è parzialmente ghiacciato ed è presente uno strato di neve ventata, ma di scarso spessore. Saliamo ora in diagonale verso SE puntando a un canale che scende dal pianoro sovrastante. Battiamo la pista fino ad arrivare a individuare le catene che ci aiutano nel risalire il canale, ripido ma non eccessivamente impegnativo. In altre condizioni, cioè con molta neve e catene sommerse, sarebbe stato un percorso di ben altra difficoltà, ottimo però per un allenamento a un 4000 da fare in estate. Non abbiamo bisogno dei ramponi tanto che usciti dal canale ci troviamo sul pianoro del**Lago Deleguaccio Superiore a quota 2250 m.**

Il posto è veramente suggestivo per i colori che vanno dal blu dell’acqua del lago, alle sfumature di azzurro del ghiaccio, al bianco della neve e al marrone dell’erba bruciata dal gelo. A questo punto la via normale punta alla**Bocchetta di Moncale a 2350 m** salendo prima alla cresta che arriva dal Monte Legnone, per poi proseguire a mezza costa lungo il versante di NO verso la bocchetta. Per via dello spessore della neve presente sul percorso, decidiamo di risalire verso S una cresta di sfasciumi, presenza di palina segnavia, bolli e ometti, per poi in cresta svoltare e N e arrivare alla Bocchetta di Moncale percorrendo una facile cresta di roccia, mai esposta.

Dalla Bocchetta di Moncale, su sentiero segnalato e sempre evidente, si percorre un lungo percorso verso ESE attraversando svariati canali più o meno carichi di neve molle e slavinosa, fino ad arrivare in un punto della cresta ove una palina indica la vetta del Pizzo Alto. Si piega in direzione N e in pochi minuti siamo in cima. Il panorama verso i vicini monti della**Val Masino, del Disgrazia e del Bernina, fino al gruppo Ortles-Cevedale-Adamello** merita l’ascensione.

Per il rientro decidiamo, per goderci uno splendido sole invernale, di percorre tutta la**Cresta del Cortese che dalla Bocchetta di Moncale arriva fino all’Alpe Piancauda**, per poi calare all’ingresso E di Premana.**Il Pizzo Alto, il Pizzo Rotondo e il Mellasc** sono i meno entusiasmanti delle cime della costiera, ma sono lì e ci siamo ripromessi di farli tutti.