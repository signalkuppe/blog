---
title: "Da Como a Bellagio lungo la dorsale"
description: "Traversata da Como a Bellagio lungo la dorsale del Triangolo Lariano"
date: "2016-06-03T00:00"
slug: "trail/2016/06/03/traversata-como-bellagio"
category:
  - "Trail"
tags:
  - "traversata"
  - "triangolo"
  - "lariano"
  - "bellagio"
  - "como"
  - "palanzone"
  - "bolettone"
  - "brunate"
  - "sann"
  - "primo"
cover:
  src: "./cover.avif"
  alt: "Riecco il lago"
  width: 2560
  height: 1440
gallery:
  - src: "./gallery-0.avif"
    alt: "Asinello"
    width: 1024
    height: 683
  - src: "./gallery-1.avif"
    alt: "Guardando indietro"
    width: 1024
    height: 683
  - src: "./gallery-2.avif"
    alt: "Cima Boletto"
    width: 1024
    height: 683
  - src: "./gallery-3.avif"
    alt: "Inizio salita di San Donato"
    width: 1024
    height: 683
  - src: "./gallery-4.avif"
    alt: "Pioggia"
    width: 1024
    height: 683
  - src: "./gallery-5.avif"
    alt: "Partenza da Como"
    width: 1024
    height: 683
  - src: "./gallery-6.avif"
    alt: "Palanzone"
    width: 1024
    height: 683
  - src: "./gallery-7.avif"
    alt: "San Donato"
    width: 990
    height: 640
  - src: "./gallery-8.avif"
    alt: "Hoka!"
    width: 1024
    height: 683
  - src: "./gallery-9.avif"
    alt: "Si sale verso San Donato"
    width: 1024
    height: 683
  - src: "./gallery-10.avif"
    alt: "Vetta Palanzone"
    width: 1024
    height: 683
  - src: "./gallery-11.avif"
    alt: "Verso la Colma"
    width: 1024
    height: 683
  - src: "./gallery-12.avif"
    alt: "Riecco il lago"
    width: 2560
    height: 1440
gpxTracks:
  - src: "traversata-como-bellgio-gpx.gpx"
    fileName: "traversata-como-bellgio-gpx"
location:
  lat: 45.91002042992771
  lon: 9.220334170769986
---

import PostImage from "../../../components/PostImage.astro";
import inline_image_0 from "./inline-g5071ejapewhz0ns2ukje.avif";
import inline_image_1 from "./inline-38bgata6st93ty5eitdctd.avif";

Dopo un **lungo periodo di stop** per problemi fisici, ma anche per via di un Maggio molto piovoso, riesco a portare a casa questa traversata. Era da tanto che la puntavo ma, per un motivo o per l’altro, non ero mai riuscito a farla. Dopo due settimane di **allenamenti** approfitto del ponte per organizzare: purtroppo il tempo non accenna a migliorare, danno brutto praticamente per tutto il ponte, c’è un’unica finestra venerdì mattina. Decido di provare anche se la possibilità di rovesci rimane elevata.

### Partenza da Como

Il primo vero problema è il parcheggio! Nella zona vicino al Duomo è praticamente **impossibile trovare un parcheggio** non a pagamento, i prezzi poi sono proibitivi. Fortunatamente trovo un buco in **Via Francesco Scalini,** non troppo lontano dalla partenza. Colazione al bar, mi posiziono sotto il duomo, foto di rito e via al cronometro: si parte! Mentre percorro **Viale Lecco** nella testa cominciano ad affiorare i classici dubbi della partenza. Ce la farò? Pioverà? E se sbaglio strada? Ma sei proprio sicuro? Ho solo uno **zainetto da 6 litri** con: 750ml di acqua 4 barrette, una galletta di segale avvolta con due fette di bresaola, una giacca impermeabile, maglietta e calze di ricambio, soldi e i-pod.

<PostImage src={inline_image_0} alt="San Donato" />



Per fortuna si inizia a salire quasi subito: alla fine di **Via Tommaso Grossi** all’angolo con Via Per Brunate parte la **salita di San Donato**(cartelli). Ripidi tornanti guadagnano velocemente quota e in breve tempo sono **Brunate.** Da qui prendo il percorso pedonale per **San Maurizio** e dopo circa un’ora e dieci minuti sono al piazzale. Una bella bevuta alla fontana (oggi è umido si suda parecchio) e poi via verso il **Boletto.** Non c’è anima viva, arrivo in cima avvolto dalla nuvole, sono passate due ore esatte dalla mia partenza dal centro di Como.

Mi sparo un **Gel Enervit** e poi via verso il Bolettone. La dorsale è bellissima, nel primo tratto fino alla **Bocchetta di Molina** riesco a correre. Arrivo sulla cima del **Bolettone** dopo 2 ore e 53 minuti. Meglio mettere qualcosa di più sostanzioso nella pancia, opto per un **Bonk Breaker,** una mattonella di 60g di sostanza, consigliata! Riprendo la marcia in direzione del Palanzone. La rampa finale è una bella mazzata, non spingo e vado “di conserva” meglio non esegarare manca ancora un bel pezzo. Eccoci sul **Palanzone** dopo 3 ore e 52 minuti e 16km percorsi. Dopo la cima trovo una palude di cacche di pecora miste a fango proprio sotto gli alberi che precedono la cima. Mi impantano ben bene, troppo pigro per aggirare il tutto sul versante. La discesa nei tratti boschivi è insidiosa per via del fango, meglio non rischiare e andare con calma.

### San Primo e Bellagio

Mi fermo al **Bar della Colma** per riempire la borraccia e riparto verso il San Primo. Inizia a piovere: per fortuna piove con debole intensità ma, all’inizio della salita per l’Alpe Terrabiotta, **si scatena il diluvio**. Ci sta, lo sapevo fin dall’inizio che avrebbe potuto piovere. Mi riparo dentro l’alpeggio aspettando che smetta. Purtroppo non smette, quindi decido di ripartire, rinunciando però alla cima del **San Primo.** Non fa parte del sentiero classico, ma volevo comunque passarci, pazienza. 

<PostImage src={inline_image_1} alt="Pioggia" />

Discesa a capofitto sotto la pioggia e poi via verso Il **Rifugio Martina** lungo la strada. Poco dopo il parcheggio del rifugio il **sentiero numero 1** piega verso destra in direzione di Bellagio (cartelli). Inizia la lunga discesa verso il lago. Si alternano tratti di sentiero, a mulattiere con pochi tratti asfaltati. Tutto ben segnalato con numerosi bollini bianco-rossi, impossibile sbagliare.

Ecco **Bellagio** sono arrivato! L’ultimo tratto dell’imbarcadero è emozionante, passo correndo tra la folla di turisti che mi guardano incuriositi. Il cronometro segna **7 ore e 45 minuti,** ho percorso 37km! Sono stanco ma soddisfatto, un piccolo sogno che si realizza! Arrivo giusto in tempo per la corsa delle 15:45 del **traghetto veloce,** alle 17 sono di nuovo a Como. Una bellissima esperienza, vissuta in solitaria tra le montagne di casa.