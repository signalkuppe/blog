---
title: "Pizzo Trona 2510m"
description: "Salita al Pizzo Trona per la via normale dalla cresta nord"
date: "2012-08-19T00:00"
slug: "alpinismo/2012/08/19/pizzo-trona-via-normale-cresta-nord"
category:
  - "Alpinismo"
tags:
  - "trona"
  - "biandino"
  - "inferno"
cover:
  src: "./cover.avif"
  alt: "Panorama dalla vetta del Pizzo Trona"
  width: 4608
  height: 3456
gallery:
  - src: "./gallery-0.avif"
    alt: "Diga d’Inferno e Disgrazia"
    width: 600
    height: 800
  - src: "./gallery-1.avif"
    alt: "La placca"
    width: 768
    height: 1024
  - src: "./gallery-2.avif"
    alt: "Lago sasso"
    width: 1024
    height: 768
  - src: "./gallery-3.avif"
    alt: "Madonna della neve"
    width: 1024
    height: 768
  - src: "./gallery-4.avif"
    alt: "Panorama dalla vetta del Pizzo Trona"
    width: 4608
    height: 3456
  - src: "./gallery-5.avif"
    alt: "Primi raggi sul Tre Signori"
    width: 1024
    height: 768
  - src: "./gallery-6.avif"
    alt: "La Valtellina dal Lago di Inferno"
    width: 3456
    height: 4608
  - src: "./gallery-7.avif"
    alt: "Pascoli"
    width: 600
    height: 800
  - src: "./gallery-8.avif"
    alt: "Stambecco sul Pizzo Trona"
    width: 1024
    height: 786
  - src: "./gallery-9.avif"
    alt: "Val Biandino"
    width: 1024
    height: 768
gpxTracks:
  - src: "trona-gpx.gpx"
    fileName: "pizzo-trona-gpx"
location:
  lat: 46.017857
  lon: 9.533621
---

Dopo il **Pizzo Alto** vediamo di salire un’altra cima della costiera della**Val Varrone**. In auto fino a**Introbio Valsassina** poi con la 16 fino al secondo ponte della strada sterrata che sale in**Val Biandino**.

L’acceso alla strada è controverso, ma pare che non ci siano problemi ad arrivare al secondo ponte sul**Torrente Troggia** a quota 1050 m circa. Lasciata la macchina percorriamo la strada fino ad arrivare alla**Bocca di Biandino** ed al**Rifigio Tavecchia a quota 1460 m**. Proseguiamo in lenta salita al**Rifugio Madonna della Neve** (vi consiglio di venire a gustare la loro cucina) alle**Baite di Sasso e al Lago Sasso a quota 1980 m**.

Costeggiato il lago, sul lato sinistro, affrontiamo l’erto versante O per un sentiero non molto evidente e scarso di bolli rossi, per arrivare alla**Bocchetta di Pianzocco a quota 2237 m**. Qui si apre la vista sul**PIzzo Trona** di fronte, il**Lago dell’Inferno** ai nostri piedi e il Pizzo Tre Signori 2554 m con la sua via normale da N.

Scendiamo alla diga del**Lago dell’Inferno**, lasciando a sinistra il sentiero per il**Rifugio FALC**, passiamo la diga e ci indirizziamo verso S, seguendo una traccia di sentiero fra grossi blocchi, fino ad arrivare a individuare, sopra di noi sulla sinistra, l’evidente intaglio che segna l’attacco della cresta N del**Pizzo Trona** che sarà la nostra via di salita.

La salita all’intaglio non è agevole per via di una traccia che affronta ghiaie e sfasciumi, ma una volta arrivati inizia il divertimento. La cresta è leggermente affilata nel primo tratto e presenta, nel secondo tratto, una placca fessurata valutata di II in quanto sono presenti delle catene che assicurano protezione. Le catene sono state risistemate quest’anno dopo essere state tagliate non si sa da chi e perchè.**(A proposito io ho un’opinione e me la tengo)**. Arrampichiamo con le nostre Salomon e Raptor senza difficoltà, ci siamo portati solo qualche fettuccia e moschettoni, arrivando così all’ultimo terzo della cresta.

Da qui in poi occorre fare attenzione a non perdere il percorso contrassegnato da rari e sbiaditi bolli rossi, più qualche ometto, che si arrampica per camini e rocce a gradini fino alla croce di vetta del**Pizzo Trona 2510 m**. Panorama a tutto tondo da questo balcone sulla**Val Gerola, Valle del Bitto, Valtellina** con tutte le sue montagne.

Discesa, da fare con attenzione, portatevi corda e imbrago se avete con voi gente poco esperta, per lo stesso percorso fino alla deviazione per il**Rifugio FALC a quota 2120 m**, dove facciamo una sosta per un piatto misto di salumi e formaggi e la strameritata birretta. Molto carino il rifugio e ben ristrutturato. Partenza per il sentiero che ci porta in leggera discesa verso il**Rifugio Santa Rita 1988 m**, passando lungo il versantde NO del**PIzzo Varrone 2325 m**, a proposito questo mai salito, per poi ritornare a Biandino ed all’auto dopo aver percorso 21 kilometri e 800 metri come ci riporta in nostro amato e inseparabile**Dakota20**.