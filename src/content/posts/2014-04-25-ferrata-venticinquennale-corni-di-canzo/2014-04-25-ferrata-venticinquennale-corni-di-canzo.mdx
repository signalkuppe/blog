---
title: "Via Ferrata del Venticinquennale"
description: "Relazione della via ferrata del venticinquennale ai Corni di Canzo"
date: "2014-04-26T00:00"
slug: "ferrata/2014/04/26/ferrata-venticinquennale-corni-di-canzo"
category:
  - "Alpinismo"
tags:
  - "ferrata"
  - "corni"
  - "canzo"
cover:
  src: "./cover.avif"
  alt: "Sul traverso della ferrata del venticinquennale"
  width: 2560
  height: 1440
gallery:
  - src: "./gallery-0.avif"
    alt: "Sul traverso della ferrata del venticinquennale"
    width: 2560
    height: 1440
  - src: "./gallery-1.avif"
    alt: "Placca"
    width: 1024
    height: 768
  - src: "./gallery-2.avif"
    alt: "Dopo la scala"
    width: 600
    height: 800
  - src: "./gallery-3.avif"
    alt: "Cresta finale"
    width: 1024
    height: 768
  - src: "./gallery-4.avif"
    alt: "Attacco"
    width: 600
    height: 800
gpxTracks:
  - src: "ferrata-canzo-gpx.gpx"
    fileName: "ferrata-canzo-gpx"
location:
  lat: 45.862459
  lon: 9.322405
---

Le alte temperature ci tengono lontano dalla neve, decidiamo quindi di fare la **Via Ferrata del Venticinquennale** ai Corni di Canzo. Partiamo alle 7 da Seregno alla volta di Canzo e quindi al parcheggio situato di fronte all’**Albergo Fonte Gajum**, ormai abbandonato. Lasciamo a destra il sentiero geologico e imbocchiamo sulla sinistra la carrozzabile che guadagna subito quota per poi traversare fino all’**Agriturismo Terz’Alpe**. Da qui parte un ripido sentiero che con stretti tornanti conduce all’attacco della ferrata.

Indossato il casco e preparata tutta l’attrezzatura attacchiamo la ferrata. Il primo tratto consiste in un’ampia fessura che taglia diagonalmente la parete fino ad arrivare ad una placca addomesticata da alcuni appoggi. All’inizio la**catena è molto grossa** e l’assenza del cavo rende difficoltosa la progressione dei moschettoni. Inizia quindi un breve e facile canalino che porta all’inizio del**traverso**. Questo è forse il tratto più bello della via, esposto e a volte strapiombante, sicuramente il tratto più difficile da percorrere senza l’ausilio della catena.

Finito il traverso incontriamo una**facile scaletta** che conduce ad una cengia erbosa dalla quale è possibile vedere l’ultima asperità della via, ovvero una**piccolo pilastro strapiombante** reso più agevole da alcune staffe. Superata quest’ultima parte tocchiamo la cresta di vetta ed in pochi minuti, superato il**Passo delle Vacca** (leggermente esposto), tocchiamo la croce.

La ferrata è corta ma abbastanza impegnativa, sicuramente non adatta a chi è alle prime armi. Come al solito chiudiamo la gita il con un giro ad anello passando per la**Colma di Val Ravella** e il sentiero geologico che ci riporta alla macchina.