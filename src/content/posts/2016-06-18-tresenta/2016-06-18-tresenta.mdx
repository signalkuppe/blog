---
title: "Tresenta"
description: "Via normale alla Tresenta con partenza da Pont per il Rifugio Vittorio Emanuele"
date: "2016-06-19T00:00"
slug: "alpinismo/2016/06/19/tresenta"
category:
  - "Alpinismo"
tags:
  - "pont"
  - "valsavarenche"
  - "vda"
  - "gran"
  - "paradiso"
  - "vittorio"
  - "emanuele"
cover:
  src: "./cover.avif"
  alt: "Il Rifugio Vittorio Emanuele"
  width: 2560
  height: 1440
gallery:
  - src: "./gallery-0.avif"
    alt: "Scendendo dalla cima "
    width: 1024
    height: 683
  - src: "./gallery-1.avif"
    alt: "Dalla vetta della Tresenta"
    width: 1024
    height: 683
  - src: "./gallery-2.avif"
    alt: "Alba e ometto"
    width: 1024
    height: 683
  - src: "./gallery-3.avif"
    alt: "Tratto finale"
    width: 1024
    height: 683
  - src: "./gallery-4.avif"
    alt: "Avvicinamento al pendio finale"
    width: 1024
    height: 683
  - src: "./gallery-5.avif"
    alt: "La Tresenta in lontananza"
    width: 1024
    height: 683
  - src: "./gallery-6.avif"
    alt: "Ste dopo la morena"
    width: 1024
    height: 683
  - src: "./gallery-7.avif"
    alt: "Alba spettacolare"
    width: 1025
    height: 683
  - src: "./gallery-8.avif"
    alt: "Ciarfron"
    width: 1024
    height: 683
  - src: "./gallery-9.avif"
    alt: "Avvicinamento al Rifugio"
    width: 1024
    height: 683
  - src: "./gallery-10.avif"
    alt: "Il Rifugio Vittorio Emanuele"
    width: 2560
    height: 1440
gpxTracks:
  - src: "tresenta-gpx.gpx"
    fileName: "tresenta-gpx"
location:
  lat: 45.499278
  lon: 7.264112
---

import PostImage from "../../../components/PostImage.astro";
import inline_image_0 from "./inline-3umoq8pfgzb7uqe19jngoe.avif";
import inline_image_1 from "./inline-3xmlpdt4xpze4mv8otsee8.avif";

Gita organizzata all’ultimo ma riuscita benissimo. Vogliamo fare una cima sopra i 3000m senza però dormire in un rifugio. Propongo la **Tresenta** con partenza da Pont e **notte in tenda** al parcheggio. Proposta accettata, partiamo sabato alle 15:30 per arrivare a **Pont** circa tre ore dopo sotto il diluvio. Non ci scoraggiamo e aspettiamo in macchina che smetta di piovere. Scartiamo l’ipotesi prato per la tenda e cominciamo a cercare un posto dove bivaccare.

Troviamo un **albergo abbandonato** poco prima di Pont, e piazziamo la tenda sotto una tettoia sul retro dell’edificio per non dare nell’occhio. Abbiamo un posto riparato dove dormire. Prepariamo la cena con gli imprescindibili **cappelletti alla carne Barilla** in brodo di dado. Stefano però commette un **errore imperdonabile** sbagliando i tempi di cottura. L’esperienza ci insegna che vanno cotti al massimo 7 minuti, perchè poi continuano ad ammorbidirsi nel loro brodo. Meglio poi usare un dado e mezzo per raggiungere la perfezione. Rimediamo con un secondo a base di **focaccia Esselunga,** due etti di **speck** tagliato fine e due birre.

Alle 21 siamo già nei sacchi a pelo, sveglia puntata alle 2:50. Ci alziamo con un cielo ancora nuvoloso: non ci scoraggiamo, il tempo dovrebbe migliorare rapidamente grazie all’ingresso delle correnti da nord. Alla luce delle frontali ci incamminiamo lungo il **sentiero n.1** alla volta del **Rifugio Vittorio Emanuele.** Il sentiero è fantastico, con tornanti regolari guadagna rapidamente quota. In due ore arriviamo al rifugio, dove nella notte sono caduti circa **15cm di neve fresca.** Un giugno vecchio stile, con temperature finalmente in media e precipitazioni abbondanti.

<PostImage src={inline_image_0} alt="Avvicinamento al pendio finale" />

Pausa barretta, cambio indumenti e ripartiamo. Risaliamo la **morena** lungo l’evidente traccia segnalata anche da numerosi ometti. Il panorama si apre verso nord regalandoci **un’alba da fiaba** con nuvole dipinte di arancione e luce diffusa. Dopo questo primo tratto ripido, il percorso affronta un tratto pianeggiante dove affiorano grossi massi. Seguiamo la traccia di chi ci precede in direzione della **cresta ovest.**

Calziamo i **ramponi** e iniziamo a salire la parte finale. Tutte le scuole francesi si legano procedendo in cordata, noi optiamo per una **salita leggera** e veloce con solo le bacchette, visto che il ghiacciaio è praticamente scomparso e la cresta non presenta alcun tipo di pericolo. La salita è sempre sostenuta con pochi punti dove rifiatare ma siamo in forma e procediamo spediti. Il vento soffia forte alzando la neve e regalandoci un’inattesa **bufera** di fine Giugno.

<PostImage src={inline_image_1} alt="Scendendo dalla cima " />

In vetta fortunatamente il cielo si apre parzialmente, regalandoci un bellissimo scorcio della **pianura piemontese.** Cinque ore e mezza da Pont comprese le pause, non male! La discesa è fulminea, in un’ora siamo di nuovo al Rifugio e quindi a Pont, sfruttando i numerosi *“tagli”* dei tornanti finali. Una salita molto **facile** e allenante, da fare **in giornata** con ramponi e bacchette senza caricarsi troppo.