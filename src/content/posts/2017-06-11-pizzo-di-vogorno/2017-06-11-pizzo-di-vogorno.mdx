---
title: "Pizzo di Vogorno"
description: "Relazione della salita al Pizzo di Vogorno per la via normale dalla Val Verzasca per l’Alpe Bardughè"
date: "2017-06-11T02:00"
slug: "escursionismo/2017/06/11/pizzo-di-vogorno"
category:
  - "Escursionismo"
tags:
  - "vogorno"
  - "ticino"
  - "svizzera"
  - "verzasca"
cover:
  src: "./cover.avif"
  alt: "Panorama sul Lago Maggiore"
  width: 2560
  height: 1440
gallery:
  - src: "./gallery-0.avif"
    alt: "Verso il Madone"
    width: 1280
    height: 960
  - src: "./gallery-1.avif"
    alt: "Un camoscio di guarda"
    width: 1280
    height: 932
  - src: "./gallery-2.avif"
    alt: "Sullo strappo dopo l’alpe"
    width: 1280
    height: 960
  - src: "./gallery-3.avif"
    alt: "L’Alpe Bardughè dall’alto"
    width: 1280
    height: 923
  - src: "./gallery-4.avif"
    alt: "Corte Nuova"
    width: 1280
    height: 933
  - src: "./gallery-5.avif"
    alt: "L’Alpe Bardughè"
    width: 1280
    height: 960
  - src: "./gallery-6.avif"
    alt: "Il traverso sotto la vetta"
    width: 1280
    height: 960
  - src: "./gallery-7.avif"
    alt: "La piana dell’Alpe Bardughè"
    width: 1280
    height: 960
  - src: "./gallery-8.avif"
    alt: "Poco prima della sella"
    width: 1280
    height: 960
  - src: "./gallery-9.avif"
    alt: "Panorama sul Lago Maggiore"
    width: 2560
    height: 1440
  - src: "./gallery-10.avif"
    alt: "L’ometto di vetta"
    width: 1280
    height: 891
  - src: "./gallery-11.avif"
    alt: "Verso l’alpe Bardughè"
    width: 1280
    height: 960
gpxTracks:
  - src: "pizzo-vogorno-gpx.gpx"
    fileName: "Pizzo Vogorno-gpx"
location:
  lat: 46.23963847521122
  lon: 8.892984828903536
---

import PostImage from "../../../components/PostImage.astro";
import inline_image_0 from "./inline-4pqqsy4hjvtejp62sz08bc.avif";

Altra cima che avevamo segnato, non le finiremo mai! Torniamo in Ticino: la nostra meta è il Pizzo di Vogorno, **un’elegante piramide** che si staglia sopra il lago ominimo. Dopo la consueta colazione al**Migrolino** (questa volta ho rinunciato alla solita brioche al burro per una più sobria alla marmellata) arriviamo a Vogorno; la stradina che sale in paese è molto stretta, la percorriamo fino alla fine *(località Costapiana)* dove troviamo un piccolo parcheggio. Siamo in Svizzera, i cartelli abbondano ed è impossibile sbagliare strada.

Sentiero perfetto nella prima parte, sembra disegnato da Mondrian. Una **lunga serie di tornanti** regolari risale la dorsale della montagna con una bellissima vista sul lago. Si arriva all’**Alpe Bardughè** senza accusare la minima fatica. L’Alpe è molto bella, il rifugio è la classica**perla svizzera** che quasi infastidisce nella sua perfezione: locale notte dotato di tutti i comfort, cucina in una baita a parte con gas e viveri, locale legnaia e bagno con doccia!

Da qui in poi il sentiero prosegue con**segnavia azzurri** in direzione della vetta. Si supera il torrente e poi via verso la cresta dove troviamo un cartello *“Lizzipoint”* che non riusciamo a decifrare. Un lungo **intaglio** sul versante ovest permette di superare l’ultimo ripido tratto guadagnando la cresta SW che arriva direttamente in vetta. Senza neve è banale, i segnavia azzurri sono forse esagerati. Panorama grandioso, dai quattromila del Vallese fino alle Grigne.

### Giro ad anello

<PostImage src={inline_image_0} alt="Il traverso sotto la vetta" />

Oggi giro ad anello, scendiamo quindi lungo la**cresta SE** fino ad una bocchetta dove si può scendere alla conca sottostante lungo un tratto attrezzato con catene. Dobbiamo arrivare all’**Alpe Lòcia,** non possiamo però scendere diretti lungo le pietraie, ma percorrere un lungo traverso in direzione della**Bocchetta di Rognoi.** Senza raggiungerla prendiamo poco prima il bivio che scende in direzione dell’Alpe. Qui il sentiero si fa meno evidente ma i bolli sono sempre presenti.

Un tratto nel bosco conduce a**Rienza** dove inizia l’interminabile discesa verso Vogorno: i giri ad anello finiscono quasi sempre così. Si deve arrivare fino al fondovalle (bellissime le pozze del torrente) per poi risalire di qualche metro fino a tornare a Vogorno. Il problema è che si spunta lungo la strada, quindi**si deve risalire** di nuovo fino a Costapiana: insomma, ce la siamo cercata. Escursione consigliatissima, la Svizzera non delude mai.