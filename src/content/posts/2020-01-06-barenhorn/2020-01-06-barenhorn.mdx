---
title: "Bärenhorn"
description: "Scialpinismo al Bärenhorn con partenza da Nufenen nel Cantone dei Grigioni"
date: "2020-01-06T02:00"
slug: "scialpinismo/2020/01/06/barenhorn"
category:
  - "Scialpinismo"
tags:
  - "nufenen"
  - "bernardino"
  - "svizzera"
  - "grigioni"
cover:
  src: "./cover.avif"
  alt: "L’arrivo in vetta"
  width: 5472
  height: 3648
gallery:
  - src: "./gallery-0.avif"
    alt: "Una delle tante baite lunga la dorsale"
    width: 5472
    height: 3648
  - src: "./gallery-1.avif"
    alt: "L'ostico accesso alla cresta"
    width: 5472
    height: 3648
  - src: "./gallery-2.avif"
    alt: "L’arrivo in vetta"
    width: 5472
    height: 3648
  - src: "./gallery-3.avif"
    alt: "Poco sotto la cresta finale"
    width: 5203
    height: 3468
  - src: "./gallery-4.avif"
    alt: "Dalla vetta del Bärenhorn"
    width: 5472
    height: 3648
  - src: "./gallery-5.avif"
    alt: "Il traverso dopo il colletto"
    width: 5472
    height: 3648
  - src: "./gallery-6.avif"
    alt: "Puntando la vetta, poco dopo il colle"
    width: 5472
    height: 3648
  - src: "./gallery-7.avif"
    alt: "Ci toccano i sastrugi"
    width: 5472
    height: 3648
  - src: "./gallery-8.avif"
    alt: "Uno sguardo verso il Tambò"
    width: 5472
    height: 3648
gpxTracks:
  - src: "bernhorn-gpx.gpx"
    fileName: "bernhorn - gpx"
location:
  lat: 46.575532973044545
  lon: 9.231957679123246
---

import PostImage from "../../../components/PostImage.astro";
import inline_image_0 from "./inline-2qd6oc1rfy82i5m0jbw0z8.avif";
import inline_image_1 from "./inline-k0jnzm1wpt213l1h1finb.avif";

Rientro allo scialpinismo dopo un piccolo incidente di percorso. Ebbene si, mi sono **rotto la clavicola** volando sugli sci. Engadina, zona Surgonda, parto dalla cresta, una curva veloce e poi il volo. Un maledetto sasso nascosto — detto anche *“Việt Cộng*”— mi ha fatto letteralmente decollare, atterrando sulla spalla. Poteva andare molto peggio, visto che non avevo il casco. Mi è servito da lezione, bisogna sempre mettere il casco, anche su itinerari semplici.

### Partenza da Nufenen

<PostImage src={inline_image_0} alt="Una delle tante baite lunga la dorsale" />

Per fortuna si è trattata di una frattura composta, ho continuato ad allenarmi in palestra durante il mese di stop forzato. Prima uscita quindi, in una zona comoda da raggiungere. Ero già stato al [Tällihorn](/scialpinismo/2019/01/19/tallihorn "Relazione dell’itinerario di scialpinismo al Tällihorn nella Rheinwald (Canton Grigioni) con partenza da Nufenen dopo il San Bernardino") esattamente un anno fa notando questa bella cima. Partiamo da **Nufenen** con gli sci ai piedi, stranamente non c’è nessuno. Lasciamo il parcheggio vicino alla stalla e iniziamo a risalire i pendii dietro il paese.

Puntiamo **l’evidente dorsale** di destra — *Höhegga* — che fiancheggia la Butzner Tälli. Ogni tanto *“*usiamo” la stradina per evitare gli strappi più ripidi e scaldare le gambe. Iniziamo a risalirla con buon ritmo, le pendenze sono regolari e la neve compatta. Qualche imprecazione per delle scodate delle pelli, ma niente di grave.

### Traverso e vetta

<PostImage src={inline_image_1} alt="Il traverso dopo il colletto" />

Arriviamo al colle da dove appare la vetta. In realtà siamo saliti troppo, bisognava stare più bassi.**Il traversone** infatti diventa sempre meno agevole più si sale lungo la cresta. Siamo costretti a mettere i **rampanti** per affrontarlo da questa quota. Al termine del traverso riprende la salita verso la vetta. Con un ampio semicerchio aggiriamo la parete SE del Bärenhorn , su un ripiano morenico, puntando la cresta NE. 

Il pendio che sale alla **cresta** è abbastanza ripido e la neve dura lo rende insidioso. Con qualche scivolata e alcuni passaggi *“su roccia*” arriviamo in cresta. Stando dapprima sulla dorsale, poi spostandoci sul lato nord — rampanti — guadagniamo l’ampia e panoramica vetta. Siamo soli, uno spettacolo meraviglioso!

Discesa super su **neve dura e portante** fino quasi alla macchina, con solo qualche imprecazione sul finale. Dico la mia: a me questa neve piace, si lascia sciare benissimo. Tutti aspettando nuove nevicate, ma a me sinceramente queste condizioni con tempo stabile e neve da pista non dispiacciono.



