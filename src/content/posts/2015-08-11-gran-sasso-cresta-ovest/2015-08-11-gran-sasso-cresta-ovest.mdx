---
title: "Gran Sasso"
description: "Relazione della salita al Corno Grande del Gran Sasso per la Cresta Ovest o Via Delle Creste con notte in tenda a Campo Imperatore"
date: "2015-08-12T00:00"
slug: "alpinismo/2015/08/12/gran-sasso-cresta-ovest"
category:
  - "Alpinismo"
tags:
  - "gran sasso"
  - "abruzzo"
  - "corno grande"
  - "appennini"
cover:
  src: "./cover.avif"
  alt: "Sulla cresta ovest del Gran Sasso"
  width: 2560
  height: 1440
gallery:
  - src: "./gallery-0.avif"
    alt: "Sulla cresta ovest del Gran Sasso"
    width: 2560
    height: 1440
  - src: "./gallery-1.avif"
    alt: "Sulla cresta ovest"
    width: 1024
    height: 683
  - src: "./gallery-2.avif"
    alt: "Mucca a Campo Imperatore"
    width: 1024
    height: 768
  - src: "./gallery-3.avif"
    alt: "Paesaggi scozzesi"
    width: 1024
    height: 694
  - src: "./gallery-4.avif"
    alt: "Corno Grande"
    width: 1024
    height: 768
  - src: "./gallery-5.avif"
    alt: "Calcare"
    width: 1024
    height: 683
  - src: "./gallery-6.avif"
    alt: "Cavalli"
    width: 1024
    height: 710
  - src: "./gallery-7.avif"
    alt: "Campo Imperatore"
    width: 1024
    height: 683
  - src: "./gallery-8.avif"
    alt: "Duca degli Abruzzi"
    width: 1024
    height: 683
  - src: "./gallery-9.avif"
    alt: "Sembra la scozia"
    width: 1024
    height: 768
  - src: "./gallery-10.avif"
    alt: "Tratto finale"
    width: 1024
    height: 683
  - src: "./gallery-11.avif"
    alt: "Corno Piccolo"
    width: 1024
    height: 683
  - src: "./gallery-12.avif"
    alt: "Via normale Gran Sasso"
    width: 1024
    height: 683
  - src: "./gallery-13.avif"
    alt: "Panorami del Gran Sasso"
    width: 1024
    height: 683
  - src: "./gallery-14.avif"
    alt: "vetta Gran Sasso"
    width: 1024
    height: 734
  - src: "./gallery-15.avif"
    alt: "Gran Sasso"
    width: 1024
    height: 683
location:
  lat: 42.469052
  lon: 13.566049
---

**Dalle Ande agli Appennini**, è proprio il caso di dirlo! Ho ancora una settimana di ferie, quindi decidiamo di salire le due vette più alte degli Appennini: il **Gran Sasso** e la Majella. Partiamo di prima mattina alla volta dell’Abruzzo dove veniamo accolti da bel temporale. Non ci scoraggiamo e saliamo verso Campo Imperatore.

Sembra di essere nelle **Highlands**, un’unica strada circondata da infinite distesi di prati e montagne: un luogo davvero magico in queste condizioni! La pioggia per fortuna cessa e iniziamo a cercare un posto dove mettere la **tenda.** Troviamo una piazzola comodissima nei pressi di un tornante, con tanto di tavolo e sedie. Prepariamo una “deliziosa” cena a base di pasta e fagioli liofilizzata e ci infiliamo nei sacchi a pelo.

Ci svegliamo alle 5:30 per **fotografare l’alba** sul Gran Sasso: purtroppo è sereno e l’alba infuoca solo la montagna rendendo l’immagine troppo piatta, pazienza, sarà per la prossima volta. Recuperiamo scarponi e bacchette e ci dirigiamo verso **Campo Imperatore** dove ha inizio la salita. Il piazzale si riempie rapidamente e presto capiamo cosa vuol dire salire il Gran Sasso in piena estate.

Seguiamo la **fiumana di gente** lungo il sentiero che taglia a mezzacosta il pendio est del **Portella** fino a raggiungere la **Sella di Monte Aquila.** Da qui è ben visibile la vetta e il percorso che seguiremo. Lasciamo sulla destra il sentiero per la **direttissima** e puntiamo con decisione la **Sella del Brecciaio** ben visibile in lontananza. Questo tratto è bellissimo, soprattutto se percorso al mattino presto, quando i primi raggi accarezzano i pendii calcarei.

Dalla Sella in breve raggiungiamo la **Conca degli Invalidi** dove finalmente è possibile ammirare il **Corno Piccolo.** Da qui un evidente segnale su una roccia con scritto “Cresta Ovest” indica l’inizio della via che percorreremo in salita. La cresta è facile e divertente e presenta al massimo alcuni passaggi di primo grado. In breve siamo in vetta dove purtroppo le nuvole non ci fanno godere a pieno del panorama.

Dopo un rapido sguardo al famoso **Ghiacciaio Del Calderone**, ormai agonizzante, scendiamo lungo la via normale che definire “delirante” è dir poco. Una debole e affollata traccia di sfaciumi e roccette instabili: assolutamente sconsigliata, anche in discesa. Rieccoci a Campo Imperatore dove non ci facciamo mancare i classici **arrosticini**, assolutamente imperdibili! Ripartiamo in macchina per la prossima destinazione, la Majella.