---
title: "Pizzo di Gino"
description: "Salita al Pizzo di Gino da Revolè per i Monti Fous"
date: "2015-01-01T00:00"
slug: "alpinismo/2015/01/01/pizzo-di-gino"
category:
  - "Escursionismo"
tags:
  - "pizzo"
  - "gino"
  - "lario"
  - "cavargna"
  - "revolè"
  - "fous"
cover:
  src: "./cover.avif"
  alt: "Il Rifugio Croce di Campo dalla vetta"
  width: 2560
  height: 1440
gallery:
  - src: "./gallery-0.avif"
    alt: "Il Rifugio Croce di Campo dalla vetta"
    width: 2560
    height: 1440
  - src: "./gallery-1.avif"
    alt: "Sullo spallone"
    width: 1024
    height: 768
  - src: "./gallery-2.avif"
    alt: "Verso il Rosa"
    width: 1024
    height: 768
  - src: "./gallery-3.avif"
    alt: "Val Cavargna"
    width: 1024
    height: 768
  - src: "./gallery-4.avif"
    alt: "Inversione"
    width: 1024
    height: 760
  - src: "./gallery-5.avif"
    alt: "Verso est"
    width: 1024
    height: 768
  - src: "./gallery-6.avif"
    alt: "Crestina"
    width: 768
    height: 1024
  - src: "./gallery-7.avif"
    alt: "Rifugio Croce Di Campo"
    width: 1024
    height: 768
  - src: "./gallery-8.avif"
    alt: "Vetta"
    width: 1024
    height: 768
location:
  lat: 46.123541
  lon: 9.145072
---

Il primo dell’anno è uno dei giorni migliori per fare una bella escursione: poca gente, clima stabile e cieli limpidi. Sveglia alle 6 e partenza per **Revolè in Val Cavargna** alla volta del Pizzo di Gino. È una montagna che difficilmente si trova in condizioni durante questo periodo, perchè la neve rende pericolosa la lunga dorsale erbosa che conduce alla vetta. Quest’anno **il caldo e la mancanza di precipitazioni** permettono una salita sicura.

Lasciamo la macchina al parcheggio di Revolè e ci incamminiamo lungo la strada che conduce alle baite di **Fous**. Non c’è un percorso obbligato ma una serie di piccoli sentieri che conducono ai **diversi alpeggi** e quindi ad una **dorsale** che arriva direttamente allo spallone SW. Risaliamo la dorsale sempre sul filo senza perdere quota e raggiungiamo in breve la cresta finale. Non ci sono indicazioni e neanche un sentiero, **si sale sempre faticosamente per dossi erbosi** e qualche roccetta con pendenze a volte sostenute.**Raggiunta la spalla** mangiamo qualcosa prima di affrontare l’ultimo tratto. Anche qui, come in precedenza, saliamo su prati evitando i pochi nevai rimasti. Poco sotto la vetta compare qualche bollino rosso e bianco che indica il percorso. Calziamo i ramponi per risalire l’ultimo pendio innevato ed in breve tempo raggiungiamo l’anticima. Da qui è ben visibile la croce di vetta. Il **tratto finale presenta alcuni passaggi esposti**, decido quindi di andare avanti per verificare le condizioni.

Fortunatamente è in buone condizioni, c’è solo un **piccolo lastrone di neve ventata** verso il canalone esposto a SE. Con molta attenzione (una scivolata qui avrebbe ben pochi margini di recupero) arriviamo alla croce di vetta. Panorama eccezionale a 360° dalla Valtellina al Rosa, da solo vale la gita.**Salita abbastanza noiosa e faticosa** vista l’assenza del sentiero, ma la completa solitudine e il panorama della vetta ci hanno ampiamente ripagato.