---
title: "Monte Legnone 2609m"
description: "salita al Monte Legnone dalla Valvarrone con partenza dal Rifugio Roccoli Lorla"
date: "2012-10-14T00:00"
slug: "escursionismo/2012/10/14/monte-legnone-via-normale"
category:
  - "Escursionismo"
tags:
  - "legnone"
  - "valvarrone"
  - "valsassina"
cover:
  src: "./cover.avif"
  alt: "La cresta sopra la Ca’ De Legn"
  width: 2560
  height: 1440
gallery:
  - src: "./gallery-0.avif"
    alt: "La cresta sopra la Ca’ De Legn"
    width: 2560
    height: 1440
  - src: "./gallery-1.avif"
    alt: "La porta del bosco"
    width: 1024
    height: 768
  - src: "./gallery-2.avif"
    alt: "Rametti di ghiaccio"
    width: 1024
    height: 768
  - src: "./gallery-3.avif"
    alt: "Colombano"
    width: 1024
    height: 768
location:
  lat: 46.094627
  lon: 9.414679
---

l **Monte Legnone** è la montagna più alta della**Val Varrone** e rappresenta un bel balcone su tutta la bassa**Valtellina** e i monti della**Valle Spluga**,**Val Masino e Disgrazia**. L’ho salito già altre volte, ma oggi ho ben tre motivi per ripetere l’ascensione. Il primo perchè fa freddo e tenterà di nevicare, sapete tutti quanto io adori la neve, il secondo per fare un allenamento in vista della partenza per il Nepal e il terzo per verificare se il**Nevaio del Colombano** è riuscito a sopravvivere all’ennesima estate calda sopra media. Quest’ultima iniziativa mi è stata richiesta dall’amico**Riccardo Scotti membro del Comitato Glaciologico Lombardo** e uno degli autori del libro**I Ghiacciai della Lombardia**.

Dunque in auto fino a**Premana**, poi la provinciale per**Tremenico**, un serpente fra gli scoscesi versanti della**Val Varone** e da qui la strada stretta, ma asfaltata che porta ai 1460 m della**Località Roccoli Lorla**. Abbiamo dovuto seguire questo percorso perchè la SS36 è chiusa nel trattto Bellano-Colico causa crollo della volta in una galleria.

Siamo i soliti magnifici tre: io, mio padre e Cristiano. Dai Roccoli seguiamo il sentiero, ben evidente, che costeggia la cresta E del**Monte Legnone** fino ad arrivare al**Bivacco Ca’ de Legn 2140 m**., che troviamo nelle solite pietose condizioni. Qui inizia a coprirsi e a nevischiare con qualche folata di vento. Saliamo gli ultimi pendii fino alla paretina, catene, sotto la vetta dove arriviamo avvolti da sottili e gelati ficchi di neve portati dal vento. Breve sosta in cima al**Monte Legnone 2609 m** e poi subito a ritroso fino alla**Bocchetta del Sole 2530 m**, ove prendiamo il sentiero che porta al**Rifugio Scoggione** e più giù a**Piantedo** duemiladuecento metri più in basso.

Girovagando un pò nella nebbia riusciamo a trovare il**Nevaio del Colombano** a quota 2355 m circa. Il nevaio è ridotto a un fazzoletto di circa 10 metri per 5, ma è riuscito anche questa volta a sopravvivere, come anche il**Nevaio della Grigna Settentrionale**. Avviso**Scotti**, che si trova al**Bivacco Corti** per misurazioni alla**Vedretta del Lupo**, ricevendo di ritorno urla di giubilo.

Noi appassionati di neve e ghiaccio siamo un poco pazzi e fuori dal normale. Completo le misurazioni, scatto foto quale documentazione e rientriamo.