---
title: "Cima Soliva"
description: "Scialpinismo alla Cima Soliva per il Lago di Scais e la Val Vedello con partenza dalla centrale elettrica nei pressi di Agneda"
date: "2019-03-23T07:00"
slug: "scialpinismo/2019/03/23/cima-soliva"
category:
  - "Scialpinismo"
tags:
  - "agneda"
  - "vedello"
  - "soliva"
  - "orobie"
cover:
  src: "./cover.avif"
  alt: "Il Diavolo di Tenda"
  width: 2560
  height: 1707
gallery:
  - src: "./gallery-0.avif"
    alt: "La dura salita al colletto"
    width: 2560
    height: 1707
  - src: "./gallery-1.avif"
    alt: "Il Diavolo di Tenda"
    width: 2560
    height: 1707
  - src: "./gallery-2.avif"
    alt: "Dal colletto si sale per ripidi pendii"
    width: 2560
    height: 1707
  - src: "./gallery-3.avif"
    alt: "Sulla vetta"
    width: 2560
    height: 1707
  - src: "./gallery-4.avif"
    alt: "La cengia per la vetta"
    width: 2560
    height: 1707
  - src: "./gallery-5.avif"
    alt: "Caminetto finale"
    width: 2560
    height: 1707
  - src: "./gallery-6.avif"
    alt: "Il Pizzo Ceric"
    width: 2560
    height: 1707
  - src: "./gallery-7.avif"
    alt: "La Presolana dal colletto"
    width: 2560
    height: 1707
  - src: "./gallery-8.avif"
    alt: "Il Pizzo del Salto"
    width: 2560
    height: 1707
  - src: "./gallery-9.avif"
    alt: "Quasi al colletto"
    width: 2560
    height: 1707
  - src: "./gallery-10.avif"
    alt: "Verso la Valmalenco"
    width: 1280
    height: 1920
  - src: "./gallery-11.avif"
    alt: "Sciata al cospetto del Disgrazia"
    width: 2560
    height: 1707
gpxTracks:
  - src: "cima-soliva-2702m-la-dura-orobia-.gpx"
    fileName: "Cima Soliva 2702m La dura Orobia"
location:
  lat: 46.06748631960706
  lon: 9.941227664031999
---

import PostImage from "../../../components/PostImage.astro";
import inline_image_0 from "./inline-2u7vflzdxngrmp7ho0nvm6.avif";
import inline_image_1 from "./inline-6ojvb4uc34wzou2ao5acaz.avif";
import inline_image_2 from "./inline-4l8dkbxh4qrc3sp8qyjbh3.avif";

Il libro *“Scialpinismo nelle Orobie Valtellinesi”* la definisce “Una perla tra le perle”. Effettivamente la salita dalla **Val Vedello** è qualcosa di magico. Scorci incredibili, pochissime persone e dislivelli importanti. Anche oggi sono da solo. Lascio la macchina alla centrale elettrica. I primi tornanti per Agneda sono coperti di ghiaccio. Col senno di poi ce l’avrei fatta, ma è sempre meglio non rischiare.

### Partenza da Agneda

<PostImage src={inline_image_0} alt="Il Pizzo del Salto" />

Spallaggio lungo tutto il tratto pianeggiante che da**Agneda** porta all’inizio della sterrata che porta alla diga del**Lago di Scais.** Qui la neve riprende e posso rimettere gli sci. Lascio il lago sulla sinistra e mi addentro nella Val Vedello, dominata dal magnifico**Pizzo del Salto.** Il vallone che porta in vetta è quello in corrispondenza delle vecchie**miniere di uranio.**

Nella prima parte sfrutto la mulattiera che facilita la progressione. Al termine le pendenze aumentano decisamente. Risalgo un primo**ripido canalino** alla base dei contrafforti del Piz Cavrin. Breve tregua e poi un altro ripido strappo, al termine del quale è possibile vedere l’ampio valico della**Bocchetta della Foppa.**

### Il tratto finale alpinistico

<PostImage src={inline_image_1} alt="Caminetto finale" />

Nel frattempo mi hanno raggiunto dei simpatici scialpinisti di Brescia con i quali condividerò il resto della giornata. Calzo i ramponi e affronto l’ultimo tratto alpinistico fino in vetta. Primo pendio su neve dura,**ramponi** direi necessari. Poi sfasciumi fino ad un’evidente**cengia** che da accesso al**caminetto finale** che supero con divertenti passaggi di I° grado.

Al termine una sottile ed estetica**cresta nevosa** conduce all’ometto di vetta. In un primo tempo i bresciani avevano desistito, ma grazie alle mie urla dall’alto hanno proseguito raggiungendomi in vetta. Panorama mozzafiato sulle Orobie e le Retiche. Davvero maestosa la mole del**Diavolo di Tenda**che si erge proprio davanti a noi.

<PostImage src={inline_image_2} alt="La cresta finale con il Redorta sulla sfondo" />

### La discesa

Rientriamo a ritroso fino al colletto dove cambiamo assetto e inziamo la discesa con gli sci. Neve discreta, a tratti un po’**crostosa** ma non ci possiamo lamentare. Le pendenze sono perfette per una bella sciata. Il resto è un lungo rientro fino alla macchina. Alla fine saranno**19km** tra andata e ritorno!

Una gita splendida, nel**cuore selvaggio delle Orobie,** lontano dagli affollamenti. Non potete perdervela. A seconda delle annate è meglio aspettare che la strada per Agneda sia libera, in modo da evitare il primo noioso tratto lungo la strada.