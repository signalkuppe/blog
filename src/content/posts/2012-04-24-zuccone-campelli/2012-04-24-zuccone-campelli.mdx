---
title: "Un’insolita invernale allo Zuccone Campelli"
description: "Zuccone Campelli per il Canalone dei Camosci in invernale"
date: "2012-04-25T00:00"
slug: "alpinismo/2012/04/25/zuccone-campelli"
category:
  - "Alpinismo"
tags:
  - "campelli"
  - "bobbio"
  - "valsassina"
  - "canale"
cover:
  src: "./cover.avif"
  alt: "Il Canalone dei Camosci in veste invernale"
  width: 2560
  height: 1440
gallery:
  - src: "./gallery-0.avif"
    alt: "Ci aiutiamo con le rocce"
    width: 600
    height: 800
  - src: "./gallery-1.avif"
    alt: "Cristiano batte traccia"
    width: 768
    height: 1024
  - src: "./gallery-2.avif"
    alt: "Cima!"
    width: 1024
    height: 768
  - src: "./gallery-3.avif"
    alt: "Il tempo inizia a guastarsi"
    width: 1024
    height: 768
  - src: "./gallery-4.avif"
    alt: "In discesa si va più veloci"
    width: 600
    height: 800
  - src: "./gallery-5.avif"
    alt: "Il nostro obiettivo"
    width: 1024
    height: 768
  - src: "./gallery-6.avif"
    alt: "In fondo al canalone"
    width: 1024
    height: 768
  - src: "./gallery-7.avif"
    alt: "Cornici"
    width: 1024
    height: 768
  - src: "./gallery-8.avif"
    alt: "Inizia la salita"
    width: 1024
    height: 768
  - src: "./gallery-9.avif"
    alt: "Quasi fuori"
    width: 1024
    height: 753
  - src: "./gallery-10.avif"
    alt: "Monte Due Mani"
    width: 1024
    height: 768
  - src: "./gallery-11.avif"
    alt: "Rientro per la via di salita"
    width: 1024
    height: 768
  - src: "./gallery-12.avif"
    alt: "Inizio della cresta"
    width: 1024
    height: 768
  - src: "./gallery-13.avif"
    alt: "Piani di Bobbio dalla cima"
    width: 1024
    height: 768
  - src: "./gallery-14.avif"
    alt: "Sulla sella sotto la cima"
    width: 600
    height: 800
  - src: "./gallery-15.avif"
    alt: "Il Canalone dei Camosci in veste invernale"
    width: 2560
    height: 1440
location:
  lat: 45.955024
  lon: 9.517412
---

Le adorate **Prealpi Lombarde** ci regalano ancora una sorpresa. Nevica! Riconoscenti alla ITB che aprirà gli impianti dei **Piani di Bobbio** il 25 Aprile, programmiamo di fare il **Zuccone Campelli**, finalmente in veste invernale per via dei 50 cm di neve fresca appena caduta.

Saliamo quindi, il solito trio: io, mio padre e Cristiano, ai Piani di Bobbio con la prima corsa della funivia e ci avviamo verso il **Rifugio Lecco** calpestando la neve fresca a lato della pista da sci appena battuta. Entriamo quindi nel **Vallone dei Camosci**, tutto meravigliosamente bianco, per avvicinarci all’imbocco del Canalone dopo aver salito la ripida china, che d’estate è uno sfasciume di detriti, ma che ora ci fa un poco penare, per via del continuo sprofondare nella neve alta e soffice.

Entriamo nel canale e lo percorriamo fino all’intaglio della cresta, con divertente, ma assai faticosa salita. D’estate ci sono dei facili saltini di roccia un poco friabile, ora la neve, appena caduta, non ha potuto gelare sulla roccia e quindi dobbiamo quasi spalarla via con le mani e **pestarla con gli scarponi per trovare appigli e creare appoggi**.

Siamo i primi e quelli che ci seguono fanno molto meno fatica, ma sai la soddisfazione! Dalla cima del **Zucco Pesciola quota 2096 m** seguiamo la cresta verso E fino ad arrivare all’intaglio che precede la cima del **Zuccone Campelli.** Qui bello legato mi faccio calare un pezzo fino a trovare e a liberare la catena che ci aiuterà nella calata. Al fondo dell’intaglio risaliamo in breve un tratto di misto e siamo in vetta al **Zuccone Campelli 2167 m.**

Quanto volte sono salito al Campelli? Sicuramente più di dieci da quando a sei anni mi ci ha portato mio padre. il Campelli è sempre una bella montagna, ma oggi è stato un giorno veramente speciale per averla salita in condizioni himalaiane.

Rientro con lunghe scivolate fino al **Rifugio Lecco quota 1780 m** che troviamo, sfortunatamente per noi, strapieno e quindi il solito salamino anziché pizzoccheri o polenta con pietanze a scelta. Funivia, auto e in 45 minuti siamo a casa. Tempo discreto con squarci di sole fra le nuvole scure. Ottimo per le foto d’effetto.