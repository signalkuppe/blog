---
title: "Traversata dal Piz Surlej al Piz Mezdì"
description: "Relazione della traversata Piz Surlej - Piz Mezdì con partenza da St. Moritz Bad in senso antiorario, toccando le vette del Piz San Gian e del Piz Rosatsch"
date: "2018-07-29T07:00"
slug: "escursionismo/2018/07/29/traversata-piz-surlej-piz-mezdì"
category:
  - "Escursionismo"
tags:
  - "surlej"
  - "engadina"
  - "rosatsch"
  - "san gian"
  - "st.moritz"
  - "svizzera"
  - "anello"
cover:
  src: "./cover.avif"
  alt: "La cresta del Piz Rosatsch"
  width: 2560
  height: 1440
gallery:
  - src: "./gallery-0.avif"
    alt: "Canali sommitali del Piz Surlej"
    width: 1280
    height: 1920
  - src: "./gallery-1.avif"
    alt: "Il Bernina"
    width: 1920
    height: 1280
  - src: "./gallery-2.avif"
    alt: "Verso il Piz Rosatsch"
    width: 1920
    height: 1280
  - src: "./gallery-3.avif"
    alt: "In discesa dal Piz Rosatsch"
    width: 1120
    height: 1680
  - src: "./gallery-4.avif"
    alt: "La cresta del Piz Rosatsch"
    width: 2560
    height: 1440
  - src: "./gallery-5.avif"
    alt: "Mettiamo il casco che è meglio..."
    width: 1920
    height: 1280
  - src: "./gallery-6.avif"
    alt: "Partenza da St. Moritz Bad"
    width: 1920
    height: 1280
  - src: "./gallery-7.avif"
    alt: "Il Piz San Gian"
    width: 1920
    height: 1280
  - src: "./gallery-8.avif"
    alt: "Rientro a St. Moritz"
    width: 1920
    height: 1280
  - src: "./gallery-9.avif"
    alt: "Verso il Piz San Gian"
    width: 1920
    height: 1280
  - src: "./gallery-10.avif"
    alt: "Pietraia finale prima della vetta del Surlej"
    width: 1920
    height: 1280
  - src: "./gallery-11.avif"
    alt: "Il tratto più impegnativo del Piz Rosatsch"
    width: 1080
    height: 1620
  - src: "./gallery-12.avif"
    alt: "La vetta del Piz Mezdì"
    width: 1920
    height: 1280
  - src: "./gallery-13.avif"
    alt: "Quasi al Piz Mezdì"
    width: 1920
    height: 1280
gpxTracks:
  - src: "surlej-mezdi.gpx"
    fileName: "Piz Surlej - Piz Mezdì - gpx"
location:
  lat: 46.45324266890831
  lon: 9.843121133183786
---

import PostImage from "../../../components/PostImage.astro";
import inline_image_0 from "./inline-5d1zwk15zyqyhfub55gz5m.avif";
import inline_image_1 from "./inline-yfhyr51poxe0rpyplkzvc.avif";
import inline_image_2 from "./inline-2apzvmcc4qjuulac87lhmy.avif";
import inline_image_3 from "./inline-3senaqzjkx1rvpu0zzasgu.avif";

Ancora una volta in **Engadina**: comoda da raggiungere, dall’ambiente magico e ricca di cime oltre i tremila metri. Ecco allora mio padre proporre una bella cavalcata per creste. Un’infilata dal Piz Surlej al Piz Mezdì passando per il Piz San Gian, il Piz Rosatsch ed il Cuolm d’Mez. Partenza da San Moritz Bad e rientro allo stesso punto con un anello perfetto!

### Partenza da St. Moritz Bad

Solita levataccia, sosta al **Moreschi** per la colazione, via per la Val Bregaglia, il Maloja fino a **St. Moritz Bad** dove parcheggiamo di fianco ad un campo giochi, con il dubbio di non essere proprio in regola. I parcheggi attorno sono tutti regolamentati, sono a pagamento ed hanno un limite di quattro ore.

<PostImage src={inline_image_0} alt="Partenza da St. Moritz Bad" />

Anche quest’anno il caldo ha fuso tutta la neve, per cui partiamo leggeri con scarpette ed equipaggiamento ridotto al minimo. Seguiamo le indicazioni per il **Lej Dals Chöds** e la **Fuorcla Surlej** lungo un ottimo sentiero che si alza lungo il versante nord della valle e che offre subito magnifici scorci sulla piana di St. Moritz ed il contrapposto versante. Il lago è un gioiellino, l’ambiente è da favole e gli svizzeri hanno piazzato anche un **Restaurant Hahnensee**.

<PostImage src={inline_image_1} alt="Lej Da Chods" />

Proseguiamo per boschi d’abeti e larici fino ad una pietraia che ci consegna al traverso del **Gian d’Alva**. Superato un costone abbandoniamo il bel sentiero che porta alla **Fuorcla Surlej** e puntiamo, senza percorso obbligato, verso la stazione a monte della seggiovia del **Margun Vegl** posta a quota 2647m.

Qui ricompare una traccia che sale verso E e percorre la cresta che scende dalla nostra prima cima. Superiamo alcune balze rocciose per facili canali stando attenti a non perdere la traccia, non sempre evidente, e i radi ometti che rimpolpiamo lungo la via. Ultimo strappo per una *“bella pietraia”* ed eccoci in cima al **Piz Surlej** a quota 3187m. La prima vetta è conquistata.

### Inizia la traversata

Si apre subito un panorama indimenticabile con il Bernina a sud ed i monti dell’Avers a nord. Evidente a NE il lontano **Piz Mezdì** che raggiungeremo per cresta dall’aspetto lunare e da una infinita varietà di colori. Rosso, giallo, ocra, grigio, bianco. Sembra quasi di essere in cima ad un vulcano.

<PostImage src={inline_image_2} alt="La cresta da percorrere" />

Quando si parla di cambiamenti climatici questa cresta è emblematica. Se vediamo foto di soli dieci anni fa e dello stesso fine mese vediamo una continua cresta di neve con cornici aggettanti a nord!

Sosta, foto e poi ripartenza in discesa per traccia fino ad una specie di colle. Da qui risaliamo, con qualche passo di arrampicata, la quota 3184 non nominata ma evidente cima gemella del Surlej. Anche qui sosta per poi raggiungere con alcuni saliscendi, sempre sopra i 3000 metri, il Piz **San Gian** a 3134 m. Un paesaggio vulcanico ci accompagna lungo una cresta un poco più affilata fino alla vicina vetta del **Piz Rosatsch** alto 3121 m.

### Il tratto più impegnativo

La discesa dal pizzo rappresenta la parte più difficile, si fa per dire, di tutta la traversata. Un breve tratto di una decina di metri richiede un minimo di attenzione, perché lo si fa in discesa ed è esposto sul versante E. Buoni appigli e ottimi appoggi consentono una calata in sicurezza e tranquillità per chi sappia un minimo muoversi in questo ambiente.

<PostImage src={inline_image_3} alt="Quasi al Piz Mezdì" />

Al termine della discesa, la traccia ci porta sempre verso NNE su rocce più chiare fino al **Cuolm d’Mez**2982m, insignificante elevazione, ma che non possiamo mancare. Da qui sempre sull’altipiano raggiungiamo la nostra ultima cima il **Piz Mezdì** a quota 2991m.

### Rientro

Completiamo così il nostro filotto e per un sentiero ampio, battuto e ben segnalato ritorniamo al **punto di partenza** di San Moritz Bad, dove ritroviamo l’auto —se avete intenzione di fare questa salita scrivetemi che vi dico dove parcheggiare!— Quattro cime di oltre tremila metri più due che li sfiorano, giro ad anello perfetto, panorama grandioso, lago di Silvaplana con i kitesurfers all’opera, pizza e birra al Moreschi: giornata perfetta. Grazie Giò per l’idea!