---
title: "Piz Belvair"
description: "Scialpinismo in Engadina al Piz Belvair con partenza da Madulain"
date: "2018-01-13T02:00"
slug: "scialpinismo/2018/01/13/piz-belvair"
category:
  - "Scialpinismo"
tags:
  - "madulain"
  - "engadina"
  - "svizzera"
cover:
  src: "./cover.avif"
  alt: "Puntando il Piz Kesch"
  width: 2560
  height: 1440
gallery:
  - src: "./gallery-0.avif"
    alt: "Puntando il Piz Kesch"
    width: 2560
    height: 1440
  - src: "./gallery-1.avif"
    alt: "Alpe Belvair"
    width: 1280
    height: 853
  - src: "./gallery-2.avif"
    alt: "Ciao Maloja"
    width: 1440
    height: 960
  - src: "./gallery-3.avif"
    alt: "Arrivano i ciaspolatori"
    width: 1440
    height: 926
  - src: "./gallery-4.avif"
    alt: "I primi caldi raggi di sole"
    width: 1440
    height: 960
  - src: "./gallery-5.avif"
    alt: "Dalla vetta verso il Bernina"
    width: 1440
    height: 937
  - src: "./gallery-6.avif"
    alt: "Gelida Engadina"
    width: 1440
    height: 960
  - src: "./gallery-7.avif"
    alt: "La vetta con il Piz Kesch"
    width: 1440
    height: 954
  - src: "./gallery-8.avif"
    alt: "La staccionata"
    width: 1440
    height: 956
  - src: "./gallery-9.avif"
    alt: "Il treno a Madulain"
    width: 1440
    height: 960
gpxTracks:
  - src: "piz-belvair-gpx.gpx"
    fileName: "piz-belvair-gpx"
location:
  lat: 46.61279527618096
  lon: 9.91945698320319
---

import PostImage from "../../../components/PostImage.astro";
import inline_image_0 from "./inline-bflhmhtujkchj9ammivxq.avif";

Un altro conto in sospeso, l’anno scorso ci avevo provato ma ero stato respinto da un nebbione pazzesco. Siamo in quattro: io e Carlotta con gli sci, mio papà e Sergio con le ciaspole. L’Engadina ci accoglie con una delle sue **albe siberiane,** questa volta tocchiamo i -17°C.

Lasciamo la macchina al parcheggio della stazione di**Madulain,** e ci prepariamo per la salita. Parto subito con un errore gravissimo, ovvero non aver messo**l’ARTVA** a casa: rimango così in maglietta rischiando il congelamento. Testiamo i nostri apparecchi e siamo pronti a partire. Scegliamo di salire lungo la stradina ed evitare il pratone diretto.

<PostImage src={inline_image_0} alt="Il treno a Madulain" />

Oggi ho con me la nuova**Fuji X100F**, non un grande esordio con queste temperature: sono 17 gradi sotto la temperatura di utilizzo raccomandata dal manuale. La sfida è capire se riesco a coprire una gita con un 35mm fisso, la focale da reportage per eccellenza. Seguiamo la traccia tagliando qualche tornante fino al limitare del bosco di larici. Le pendenze qui aumentano e cominciano i primi tornanti.

L’inversione termica ci fa passare dal gelo al caldo, si comincia a sudare! Pausa all’**Alp Belvair,** ne approfitto per scattare qualche foto verso il Kesch. Sempre con pendenze sostenute guadagniamo la sella sottostante il pendio finale. I miei compagni di gita mollano, io sono determinato a raggiungere la vetta anche se ho quasi finito la benzina. La mancanza di allenamento si fa sentire, in questo sport non perdona.

La**pala finale** è bella ripida e costringe e numerose pertichette. In realtà la cima vera e propria è ancora oltre: gli ultimi metri sono uno strazio, accenno di crampi e affanno da sciatore della domenica. Non mollo e raggiungo**l’ometto di vetta.** Il dubbio è capire se mi rimane qualcosa per la discesa. Per fortuna la parte ripida è su neve quasi battuta per via dei numerosi passaggi.

### La discesa

Raggiungo con i quadricipiti in fiamme il mio team. Carlotta è alla sua prima discesa in neve fresca ma se la cava egregiamente. Ovviamente è più faticoso rispetto alla pista, soprattutto quando non si è abituati e si rimane contratti. Per fortuna oggi la neve è una favola:**20cm di fresca** su fondo duro, con un velo di brina di superficie e ampi spazi ancora non tritati.

Nel bosco riprendiamo la stradina per dare tregua alle nostre gambe. La percorriamo tutta fino al sottopassaggio della stazione, da qui a piedi fino alla macchina. Di solito concludiamo le nostre gite engadinesi con una birra al Moreschi, oggi invece ci diamo alla pazza gioia al**Crotto Ghiggi.** Eccezionali la giardiniera di verdure e i pizzoccheri. In questi casi però la fame influenza il giudizio.