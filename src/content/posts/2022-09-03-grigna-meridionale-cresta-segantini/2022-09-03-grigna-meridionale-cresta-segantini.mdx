---
title: "Cresta Segantini"
description: "Relazione della salita alla Grigna Meridionale per la cresta Segantini"
date: "2022-09-04T00:00"
slug: "alpinismo/2022/09/04/grigna-meridionale-cresta-segantini"
category:
  - "Alpinismo"
tags:
  - "grigna"
  - "valsassina"
  - "cresta"
  - "arrampicata"
cover:
  src: "./cover.avif"
  alt: "Sopra il Canalone della Lingua"
  width: 5472
  height: 3648
gallery:
  - src: "./gallery-0.avif"
    alt: "Facili tratti di arrampicata"
    width: 5472
    height: 3648
  - src: "./gallery-1.avif"
    alt: "Facili passaggi in cresta dopo il primo tiro"
    width: 5472
    height: 3648
  - src: "./gallery-2.avif"
    alt: "Avvicinamento lungo la direttissima"
    width: 5472
    height: 3648
  - src: "./gallery-3.avif"
    alt: "Facili passaggi dopo la doppia"
    width: 5472
    height: 3648
  - src: "./gallery-4.avif"
    alt: "Ultimo tiro"
    width: 5472
    height: 3648
  - src: "./gallery-5.avif"
    alt: "Sempre bello passare di qui"
    width: 5472
    height: 3648
  - src: "./gallery-6.avif"
    alt: "Il Torrione dopo la prima discesa"
    width: 5472
    height: 3648
  - src: "./gallery-7.avif"
    alt: "Sopra il Canalone della Lingua"
    width: 5472
    height: 3648
  - src: "./gallery-8.avif"
    alt: "La discesa dal primo torrione"
    width: 5472
    height: 3648
  - src: "./gallery-9.avif"
    alt: "In vista della vetta"
    width: 5472
    height: 3648
gpxTracks:
  - src: "segantini-gpx.gpx"
    fileName: "segantini-gpx"
location:
  lat: 45.9218773
  lon: 9.3855535
---

import PostImage from "../../../components/PostImage.astro";
import inline_image_0 from "./inline-19qhnw3tjozf4xbns23mit.avif";

Un grande classica della Grignetta che, per un motivo o per l'altro, non ero mai riuscito a salire. Partiamo dai **Resinelli** seguendo le indicazioni per la**direttissima**. Superiamo la scala del**Caminetto Pagani**, quindi il**Canalone Angelina** fino a incontrare le indicazioni per la cresta, abbandonando sulla sinistra il Sentiero Giorgio. L’attacco è nei pressi del Colle Valsecchi, ai piedi di un evidente camino.

### Relazione della cresta

<PostImage src={inline_image_0} alt="Facili passaggi in cresta dopo il primo tiro" />

Le due relazioni che avevamo con noi non erano precisissime, cercherò quindi di spiegarla al meglio. La versione di**Lario Rock pareti** (Versante Sud) non è male, forse la migliore. Si possono spezzare i tiri come si vuole.**Primo tiro:** si sale un’evidente spaccatura, facile e ben appigliata (II) fino a un terrazzino. Il terrazzino è piccolo, in tanti ci si potrebbe incasinare. C‘è un resinato sulla parete opposta dove fare una sosta o assicurarsi. Noi siamo saliti in conserva.**Secondo tiro:**primo passaggio ostico, appigliato ma untissimo e leggermente strapiombante, serve un po’ di forza. Poi spiana subito, c’è un fix per recuperare il secondo di cordata o continuare assicurandosi.**Terzo tiro:**Si traversa a destra su terreno franoso stando sul lato sud, evitando il filo di cresta che costringerebbe a dei sali e scendi improbabili. Si arriva quindi a una sommità.**Quarto tiro:**Dalla sommità, noi siamo scesi disarrampicando dapprima sulla sinistra — faccia a valle — poi traversando a destra fino a un terrazzino con un resinato. Da qui abbiamo scelto di fare una breve doppia per raggiungere il terrazzino sottostante dove sono visibili due grandi bolli bianchi. Col senno di poi è meglio calarsi in doppia direttamente dal primo resinato posto poco sotto la sommità. Per completare la discesa all’intaglio un simpatico traverso esposto in discesa, ma protetto con due resinati.**Quinto tiro:** si supera il**Vertice Dorn** con bell’arrampicata di III. Si scende poi al successivo intaglio**Sesto tiro:**superata la spaccatura si segue un evidente fessura canale sulla sinistra, che poi scende leggermente tornando a destra. Da qui si aggira lo spigolo del **Torrione Svizzero** e si sale una paretina con un evidente fessura più in alto. Arrampicata divertente, massimo III, chiodo e resinato. Si esce poco sotto il vertice del torrione arrivando a una forcella e quindi a un intaglio.**Settimo tiro:**qui abbiamo sbagliato di brutto. Ci siamo mantenuti alti in cresta su una cengia, fino ad arrivare a una sosta con due chiodi, due cordini e un anello. Non avevamo altra scelta che calarci con una doppia aerea di 20m fino al vertice del canale sottostante. Davanti a noi un resinato invitava a salire la parete sovrastante. Non sapendo cosa avremmo trovato — la relazione parlava di primi gradi, e li non lo era — siamo scesi lungo il canale con un po’ di ravanaggio fino a riprendere la via. Qui si che era un primo grado. In realtà abbassandosi subito ed evitando di stare alti, si può scendere direttamente nel canale della lingua. **Ottavo tiro:**parete appoggiata semplicissima, segnalata da frecce e bolli rossi. La cosa incredibile è che ci sono anche dei bolli di vernice grigia quasi impossibili da vedere. Probabilmente volevano cancellare quelli rossi? **Nono tiro:** panoramica traversata in cresta fino a un ennesima discesa. Questa volta si riesce a disarrampicare con facilità. Si arriva quindi alla**Dolina della Ghiacciaia**. Qui si può abbandonare la cresta e dirigersi verso la Cermenati, oppure salire l’ultima paretina.**Decimo tiro:**bella e divertente parete di III, con un primo passaggio atletico poi placca verso sinistra (resinato) e quindi canalino verso destra, verticale ma con grandi mani. Al termine resinato per il recupero del secondo.**Arrivo in vetta:** per facili saliscendi si arriva infine nei pressi della catena della**Cermenati** e quindi in vetta.

### Considerazioni finali

Via facile, molto panoramica ma purtroppo** parecchio discontinua.** La si fa più per l’ambiente che per l’arrampicata in se. Molto noiosi i tratti in discesa, tra**sfasciumi e ghiaia** instabile. Facendola**tutta in conserva **si risparmia molto tempo, ma bisogna avere esperienza su questo tipo di terreno e sentirsi sicuri sul terzo grado verticale. La**scarpe da avvicinamento **sono perfette, più comode delle scarpette da arrampicata e più sensibili di uno scarpone. Orientarsi non è difficile ma come al solito i dubbi vengono sempre. La rifarò in una giornata con tempo migliore.

