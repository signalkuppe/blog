---
title: "Monte Cabianca Canale Nord"
description: "Relazione della salita al canale nord del Monte Cabianca per il Lago di Fregabolgia"
date: "2015-03-07T00:00"
slug: "alpinismo/2015/03/07/monte-cabianca-canale-nord"
category:
  - "Alpinismo"
tags:
  - "orobie"
  - "canale"
  - "carona"
  - "calvi"
cover:
  src: "./cover.avif"
  alt: "Poco sotto la vetta"
  width: 2560
  height: 1440
gallery:
  - src: "./gallery-0.avif"
    alt: "I Diavoli"
    width: 1024
    height: 733
  - src: "./gallery-1.avif"
    alt: "Approccio"
    width: 1024
    height: 683
  - src: "./gallery-2.avif"
    alt: "Quasi fuori"
    width: 683
    height: 1024
  - src: "./gallery-3.avif"
    alt: "Poco sotto la vetta"
    width: 2560
    height: 1440
  - src: "./gallery-4.avif"
    alt: "Rientro verso il canale"
    width: 1024
    height: 658
  - src: "./gallery-5.avif"
    alt: "Rientro"
    width: 1024
    height: 683
  - src: "./gallery-6.avif"
    alt: "Sotto la cornice"
    width: 1024
    height: 683
  - src: "./gallery-7.avif"
    alt: "Uscita"
    width: 1024
    height: 683
  - src: "./gallery-8.avif"
    alt: "Luce sulla baita"
    width: 1024
    height: 683
gpxTracks:
  - src: "cabianca-gpx.gpx"
    fileName: "cabianca-gpx"
location:
  lat: 46.010234
  lon: 9.866726
---

La voglia di fare qualche canale è alta, ma c’è ancora tanta neve e il **vento forte** dei giorni scorsi non ha aiutato il consolidamento. Tra dubbi e incertezze decidiamo di andare a provare il **canale nord del Cabianca** tanto per riprendere confidenza con picche e ramponi. Arriviamo a **Carona** pronti per percorrere la lunga (e ormai ben nota) carrozzabile che porta al Calvi e che, ogni volta, sembra più lunga del solito: mistero!

In poco più di due ore siamo al **Lago di Fregabolgia**: da qui il canale è ben visibile; impossibile sbagliare percorso! Superiamo la diga e purtroppo constatiamo subito che le neve non è portante. Poco male, l’avvicinamento non è lungo, si tratta solo di **ravanare** un po’ aiutati dal provvidenziale Gu-GeL. Mano a mano che ci avviciniamo al canale, aumentano i crostoni di neve ventata: il **pericolo valanghe è marcato**(grado 3), la situazione è al limite, che fare?

Decidiamo di andare avanti lo stesso e di attaccare il canale. La salita è semplice, tutta neve con **pendenza massima di 45°** ma è resa abbastanza inquietante dalla grandiosa (ma spettacolare) cornice che incombe costantemente sopra di noi. L’uscita è bellissima, un anfiteatro chiuso tra la cornice e la parete della montagna. Davanti a noi si apre un magnifico **panorama a 360°** verso le Prealpi e la pianura. Da qui in breve raggiungiamo la vetta non facilmente identificabile per il fatto che la **campana è sepolta** dalla neve.

Visto il pericolo di valanghe e l’assenza di traccia per la via di rientro optiamo per tornare alla diga scendendo dal canale. La discesa non è complicata ma sicuramente richiede più attenzione della salita. Rieccoci alla diga, da qui rimane solo una **lunga cavalcata verso la macchina**. Un canale facile, ma sicuramente appagante sia per il panorama che per la bellissima uscita. Unica nota dolente l’impossibilità di festeggiare la nostra salita al **birrificio Maivisto**: la sua chiusura è una dramma che difficilmente supereremo.