---
title: "Monte Vioz"
description: "Via normale al Vioz per il sentiero 105 dal Doss dei Cembri. Pernottamento al Rifugio e alba sulla vetta"
date: "2019-08-12T07:00"
slug: "escursionismo/2019/08/12/monte-vioz"
category:
  - "Escursionismo"
tags:
  - "vioz"
  - "trentino"
  - "cevedale"
  - "alba"
cover:
  src: "./cover.avif"
  alt: "Alba sul Cevedale"
  width: 5472
  height: 3648
gallery:
  - src: "./gallery-0.avif"
    alt: "L’alba mi coglie poco dopo il Rifugio Vioz"
    width: 5472
    height: 3648
  - src: "./gallery-1.avif"
    alt: "Il Rifugio Mantova e la vetta del Vioz"
    width: 5472
    height: 3648
  - src: "./gallery-2.avif"
    alt: "Una passione che passa alla prossima generazione"
    width: 5472
    height: 3648
  - src: "./gallery-3.avif"
    alt: "Dopo il passaggio del Brick"
    width: 5472
    height: 3648
  - src: "./gallery-4.avif"
    alt: "Il passaggio del Brick"
    width: 5472
    height: 3648
  - src: "./gallery-5.avif"
    alt: "Il Rifugio Mantova al Vioz"
    width: 5472
    height: 3648
  - src: "./gallery-6.avif"
    alt: "Alba"
    width: 5472
    height: 3648
  - src: "./gallery-7.avif"
    alt: "Susseguirsi di creste"
    width: 5472
    height: 3648
  - src: "./gallery-8.avif"
    alt: "Albeggia lungo la cresta che porta in vetta"
    width: 5321
    height: 3327
  - src: "./gallery-9.avif"
    alt: "La vetta del Vioz"
    width: 5401
    height: 3554
  - src: "./gallery-10.avif"
    alt: "Il Ghiacciaio dei Forni in agonia"
    width: 5472
    height: 3648
  - src: "./gallery-11.avif"
    alt: "Alba sul Cevedale"
    width: 5472
    height: 3648
  - src: "./gallery-12.avif"
    alt: "La punta Taviela"
    width: 5113
    height: 3408
  - src: "./gallery-13.avif"
    alt: "Solo in vetta"
    width: 5472
    height: 3648
  - src: "./gallery-14.avif"
    alt: "In discesa nella parte alta"
    width: 5227
    height: 3484
  - src: "./gallery-15.avif"
    alt: "Il Dente del Vioz"
    width: 5205
    height: 3470
gpxTracks:
  - src: "vioz-gpx.gpx"
    fileName: "Vioz - gpx"
location:
  lat: 46.4016693937033
  lon: 10.633056520858645
---

import PostImage from "../../../components/PostImage.astro";
import inline_image_0 from "./inline-1v0lz2jvbwhqbfjbpcstin.avif";
import inline_image_1 from "./inline-2hb6hz4uadxblkjqkubccq.avif";

Dopo **trent’anni** torno con mio papà al Vioz, questa volta con il nipotino Alessandro. La tradizione di famiglia continua nel luogo dove tutto è iniziato. Partiamo da Cremeno alle sei e in circa tre ore siamo a Pejo. Ale, tanto per cambiare, ha fame e si spara un panino ancora prima di partire. Assetto leggero vista la **natura escursionistica** del percorso. Quindi **Hoka** per me e mio papà e le **Akasha** per Ale.

### Dal Doss dei Cembri al Rifugio Mantova

Prendiamo prima la cabinovia e poi la seggiovia per il **Doss dei Cembri.** Il sentiero parte su una morena in direzione della Val della Mite, piegando poi a destra per raggiungere un’evidente sella. Da qui in poi segue fedelmente la linea di cresta passando da una parte all’altra per evitare alcuni torrioni. Si sale con regolarità senza strappi, una meraviglia. Sembra quasi un sentiero svizzero.

<PostImage src={inline_image_0} alt="Il passaggio del Brick" />


L’unico tratto *”Impegnativo”* è il breve **traverso attrezzato del Brick**. Dopo questo passaggio si affronta l’ultima ripida rampa con una serie impressionante di *zigzag* scavati nella montagna. Qui la quota comincia a farsi sentire ma la regolarità del sentiero aiuta tantissimo. 


Arrivati al Rifugio andiamo **direttamente in vetta** visto che siamo già ”caldi”. Tutto sempre su sentiero senza toccare neve. In vetta grandioso panorama su tutto il **bacino dei Forn** i. Desolanti le condizioni del ghiacciaio in forte ritirata. Recupererò le foto per vedere cosa si è perso in trent’anni. Cordate in arrivo dal Cevedale ci confermano che la discesa dal **Palon de la Mare** è ormai tutta su roccia, con tratti franosi molto insidiosi. La traversata delle **tredici cime** peggiora di anno in anno.

Ottima cena al Rifugio, con lasagne per Ale e zuppa d’orzo per noi. Di secondo spezzatino con verdure e per dolce un tiramisù squisito. Le camerate sono favolose e confortevoli così come l’accoglienza. Punto la sveglia alle 5 per **fotografare l’alba** dalla vetta. Parto bello convinto come se fossi in Grigna ma il fiatone istantaneo mi ricorda che siamo a 3600m.

### L’alba in vetta

<PostImage src={inline_image_1} alt="La vetta del Vioz" />

L’alba non delude, arricchita dalle nuvole in risalita dal fondovalle. Non c'è nessuno in vetta, rimetto a posto la macchina fotografica e mi godo questo **momento speciale.** Rientrato al rifugio facciamo colazione tutti insieme. Avevo un po’ di timore per Ale, non aveva mai dormito in quota. Invece ha dormito come un ghiro e sta benissimo, nessun segno di mal di montagna. Ha soltanto **otto anni** ma è già un piccolo alpinista!

Scendiamo velocemente visto il peggioramento imminente del tempo. Il resto è un lungo rientro verso la Valsassina, non prima però di un bel **hamburger con patatine** al Passo del Tonale. 

Un consiglio: evitate la nuova traccia che sale da Pejo 3000, più corta ma certamente più faticosa, è uno sfasciume unico.

È stato davvero emozionante **tornare con mio papà sul Vioz** dopo tutti questi anni. I ghiacciai cambiano, le attrezzature migliorano ma la passione rimane sempre la stessa.