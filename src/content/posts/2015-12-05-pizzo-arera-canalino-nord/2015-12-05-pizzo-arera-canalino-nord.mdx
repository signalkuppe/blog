---
title: "Pizzo Arera per il canalino nord"
description: "Salita al Pizzo Arera dal canalino nord con partenza dalla Capanna 2000"
date: "2015-12-06T00:00"
slug: "alpinismo/2014/12/06/pizzo-arera-canalino-nord"
category:
  - "Alpinismo"
tags:
  - "arera"
  - "orobie"
  - "canale"
cover:
  src: "./cover.avif"
  alt: "Salendo al cospetto della Corna Piana"
  width: 2560
  height: 1440
gallery:
  - src: "./gallery-0.avif"
    alt: "Salendo al cospetto della Corna Piana"
    width: 2560
    height: 1440
  - src: "./gallery-1.avif"
    alt: "Zig Zag"
    width: 1024
    height: 768
  - src: "./gallery-2.avif"
    alt: "Corna Piana"
    width: 1024
    height: 768
  - src: "./gallery-3.avif"
    alt: "Vetta nebbia"
    width: 1024
    height: 768
  - src: "./gallery-4.avif"
    alt: "Risaliamo il vallone"
    width: 768
    height: 1024
  - src: "./gallery-5.avif"
    alt: "Uscita"
    width: 768
    height: 1024
  - src: "./gallery-6.avif"
    alt: "Dopo Capanna 2000"
    width: 1024
    height: 768
gpxTracks:
  - src: "arera-canale-nord.gpx"
    fileName: "arera-canale-nord"
location:
  lat: 45.934556
  lon: 9.816293
---

L’inverno è arrivato e con esso la voglia di fare qualche salita sulla neve, possibilmente affrontando qualche **canale** divertente. Il tempo è incerto ma decidiamo di andare comunque visto che non si tratta di un vero e proprio peggioramento. La consueta riunione settimanale per decidere la meta ci ha fatto optare per il canalino nord del Pizzo Arera. Sotto i 2000m praticamente non c’è neve, sopra invece ne ha messa tanta; le condizioni sono ideali per partire da **Capanna 2000** e fare il traverso del **Sentiero dei Fiori** in sicurezza per poi dirigersi verso il canale.

Partiamo sotto un leggero nevischio dal Rifugio e iniziamo ad attraversare la **Val D’Arera** lasciando a destra la via normale che porta direttamente in vetta e seguendo un tratto del Sentiero dei Fiori. Superiamo un **primo colletto** e dopo un breve traverso intravediamo il vallone del Mandrone. A questo punto scendiamo per una decina di metri, prestando attenzione a non scivolare, per percorrere un **lungo traverso** posto alla base delle severe pareti dell’Arera.

Dopo una breve riunione per decidere come e dove proseguire, abbandoniamo il sentiero dei Fiori a circa metà del vallone ed iniziamo a risalire i facili pendii in direzione del **Passo di Corna Piana** che raggiungiamo dopo una bella ravanata su neve sempre più sprofondante. L’Arera è coperto dalle nuvole e non riusciamo ad intarvedere la via di salita. Presi dalla sconforto **rinunciamo alla vetta** e optiamo per una facile salita all’anticima della Corna Piana. Tornati al passo però, le nubi si diradano e riusciamo a vedere tutto il percorso fino al canale.

Teniamo duro e **decidiamo di tentare** la vetta. Fortunatamente le neve tiene abbastanza bene e procediamo velocemente alternandoci a turno al comando. La pendenza aumenta in modo costante fino alla base del canale, che affrontiamo solo dopo aver calzato i ramponi e impugnato le picozze. Il canale è breve con una **pendenza massima di 50°** nella parte centrale.**L’uscita invece è un po’ più problematica** ma molto scenografica. Noi siamo usciti a sinistra, alla destra di un piccolo **gendarme** roccioso; qui la neve era inconsistente e **abbiamo faticato** un bel po’ per scavare e sbucare in cresta. L’ambiente è grandioso, la nebbia avvolge le creste cariche di neve e nasconde il baratro sottostante.

Dopo aver aggirato con attenzione **l’anticima rocciosa** raggiungiamo la croce di vetta. Fatta la classica foto di rito ripartiamo velocemente verso valle. Con attenzione affrontiamo la discesa e la successiva risalita **dell’intaglio roccioso** lungo la via normale. Torniamo al Rifugio per avvisare il gestore del nostro rientro e da qui in breve al parcheggio. Salita davvero molto bella e appagante fatta in completa solitudine in un ambiente severo.