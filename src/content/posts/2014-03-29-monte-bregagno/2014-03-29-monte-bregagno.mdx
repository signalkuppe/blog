---
title: "Monte Bregagno"
description: "Salita al Monte Bregagno da Breglia"
date: "2014-03-30T00:00"
slug: "escursionismo/2014/03/30/monte-bregagno"
category:
  - "Escursionismo"
tags:
  - "bregagno"
  - "lario"
cover:
  src: "./cover.avif"
  alt: "I pendii innevati del Bregagno"
  width: 2560
  height: 1440
gallery:
  - src: "./gallery-0.avif"
    alt: "I pendii innevati del Bregagno"
    width: 2560
    height: 1440
  - src: "./gallery-1.avif"
    alt: "Barchette"
    width: 1024
    height: 768
  - src: "./gallery-2.avif"
    alt: "Chiesetta"
    width: 600
    height: 800
  - src: "./gallery-3.avif"
    alt: "Bregagno summit"
    width: 1024
    height: 768
  - src: "./gallery-4.avif"
    alt: "Argegno mattutina"
    width: 1024
    height: 768
  - src: "./gallery-5.avif"
    alt: "Neve marzolina"
    width: 1024
    height: 768
location:
  lat: 46.096284
  lon: 9.221943
---

Fa caldissimo, dove andare? Direi che un **Bregagno** con vista lago ci può stare! Dopo una veloce colazione ad Argegno prendiamo da Menaggio la strada che conduce a Breglia. Qui poco dopo il cimitero la strada svolta a sinistra (indicazioni Rifugio Menaggio) e con alcuni tornanti guadagna quota fino al primo parcheggio a bordo strada. Con la Sedici però riusciamo a fare ulteriori**due tornanti su strada sterrata** e parcheggiamo ancora più in alto evitando così di camminare lungo la carrozzabile.

Dilemma:**scarponi o scarpette?** Decido per le scarpette per andare su leggero. Risaliamo velocemente i tornanti nel bosco fino alla deviazione per il Rifugio Menaggio. Seguiamo le indicazioni per Sant’Amate ed il Monte Bregagno ed in breve arriviamo a un grosso**ripetitore**. Da qui puntiamo con decisione un’evidente**bocchetta rocciosa** dove inizia il traverso che permette di guadagnare la cresta.

Il traverso è innevato e reso insidioso dal caldo. Decidiamo quindi di evitarlo e**risalire direttamente il pendio** scoperto sopra di noi per arrivare in cresta. Scelta azzeccata, non c’è neve e si sale facilmente per dossi erbosi. Una volta guadagnata la cresta perdiamo leggermente quota e arriviamo alla**Chiesetta di Sant’Amate** dove sostiamo per mangiare qualcosa. Dalla chiesetta è ben visibile il ripido pendio che porta in cima al**Bregagnino**. Le scarpette con i fidi ramponcini di gomma tengono alla grande e in breve siamo all’ometto che indica la cima.

Dal Bregagnino perdiamo quota per poi affrontare l’ultimo pendio che porta ai 2107m della vetta. Il Bregagno non tradisce mai, sempre spettacolare con i suoi**fianchi che precipitano direttamente nel lago**. In discesa optiamo per una variante, ovvero percorrere tutta la cresta e scendere passando dal Rifugio Menaggio. La discesa verso il Rifugio è**ripida ed esposta alle piccole valanghe** che si staccano dalle pareti del**Monte Grona**, meglio farla in assenza di neve.

Un meritato**Braulio** al Rifugio e quindi rientro per il sentiero basso alla macchina. Un altro Bregagno portato a casa.