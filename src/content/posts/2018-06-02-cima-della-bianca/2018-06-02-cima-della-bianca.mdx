---
title: "Cima della Bianca"
description: "Salita alla Cima della Bianca con partenza da Pradasca (Campo Blenio) per la Capanna Bovarina e la Val D’Inferno"
date: "2018-06-02T07:00"
slug: "escursionismo/2018/06/02/cima-della-bianca"
category:
  - "Escursionismo"
tags:
  - "blenio"
  - "lucomagno"
  - "pradasca"
  - "bovarina"
  - "ticino"
cover:
  src: "./cover.avif"
  alt: "La Val d’Inferno"
  width: 2560
  height: 1440
gallery:
  - src: "./gallery-0.avif"
    alt: "La Val d’Inferno"
    width: 2560
    height: 1440
  - src: "./gallery-1.avif"
    alt: "In vetta!"
    width: 1067
    height: 1600
  - src: "./gallery-2.avif"
    alt: "La Capanna Bovarina"
    width: 1600
    height: 1067
  - src: "./gallery-3.avif"
    alt: "Si procede su prati alternati a nevai"
    width: 1600
    height: 1067
  - src: "./gallery-4.avif"
    alt: "La cima sullo sfondo"
    width: 1067
    height: 1600
  - src: "./gallery-5.avif"
    alt: "Prima dello strappo finale"
    width: 1600
    height: 1067
  - src: "./gallery-6.avif"
    alt: "Per prati e nevai"
    width: 1600
    height: 1067
  - src: "./gallery-7.avif"
    alt: "L’intaglio roccioso "
    width: 1600
    height: 1067
  - src: "./gallery-8.avif"
    alt: "Salendo alla capanna Bovarina"
    width: 1600
    height: 1067
  - src: "./gallery-9.avif"
    alt: "Rientro a Pradasca"
    width: 1600
    height: 1048
  - src: "./gallery-10.avif"
    alt: "La Capanna Bovarina"
    width: 1600
    height: 1067
  - src: "./gallery-11.avif"
    alt: "Verso Campo Blenio"
    width: 1600
    height: 1067
gpxTracks:
  - src: "cima-bianca-gpx.gpx"
    fileName: "cima della bianca - gpx"
location:
  lat: 46.57301959298845
  lon: 8.862965763508328
---

import PostImage from "../../../components/PostImage.astro";
import inline_image_0 from "./inline-5qbvcr3ypck71fjxfap9k.avif";
import inline_image_1 from "./inline-72iqttyt8elhilbeinmelz.avif";

Voglio provare un’uscita senza sci tanto per allenare un po’ la gamba in previsione delle ascensioni estive e nello stesso tempo andare a esplorare aree alpine ancora a me sconosciute. Puntiamo allora alla zona del **Passo Lucomagno** in Svizzera. Il rialzo delle temperature mi costringe a scegliere un itinerario il più possibile **esposto a sud** e quindi con assenza di neve almeno alle basse quote. Google Earth dice allora **Cima della Bianca** in Val di Campo da Pradasca (Campo Blenio).

<PostImage src={inline_image_0} alt="Salendo alla capanna Bovarina" />

### Partenza da Pradasca

In compagnia dei soliti vecchietti: mio padre, Sergio e Angelo, alle 8 del mattino partiamo dal parcheggio posto a quota 1710 m al termine della strada asfaltata, ma stretta, che parte da **Campo Blenio** e arriva in **località Pradasca**. In poco più di mezzora arriviamo alla **Capanna Bovarina UTOE**, chiusa purtroppo, per prendere in direzione N le indicazioni Lago Retico e Pass Cristallina seguendo una sterrata che porta ad un alpeggio a quota 1993 m.

Qui lasciamo il sentiero e pieghiamo a WNW per seguire una labile traccia che punta alla quota 2466 riportata su [https://map.geo.admin.ch](https://map.geo.admin.ch/). Fortunatamente si viene aiutati da radi paletti con l’estremità colorate da sbiadite strisce bianche e rosse. In pratica stiamo seguendo il sentiero che porta al **Pass Casatcha** lungo la **Val d’Inferno.** Cominciamo a camminare su belle lingue di neve spessa e, fortunatamente, compatta lungo la cresta di un dosso fino alla quota di circa 2550 m.

<PostImage src={inline_image_1} alt="Si procede su prati alternati a nevai" />

### Il Ripido pendio finale

Qui lasciamo la traccia per il passo e **pieghiamo decisamente a N** per salire, senza percorso obbligato per neve, tratti di **sfasciumi** e roccette, lungo il ripido versante S dell’anticima della nostra meta. La salita è assai faticosa ma il panorama che si allarga ricompensa ampiamente lo sforzo; orrida però la visione della cima mozza dello Scopì! Giunti a una specie di crestina nevosa la percorriamo fin sotto l’anticima per poi scendere per sfasciumi ad un colletto e risalire, fra chiazze di neve e massi, fino alla vetta della nostra **Cima della Bianca**2893m.

Perfetta solitudine, ambiente selvaggio, con valli e monti ancora abbondantemente coperti di neve. A S giganteggia l’Adula, la cima più alta del Ticino, mentre a W si vedono il Piz Medel ed il Piz Terri, da salire, con sotto la gigantesca diga del Luzzone.

### Scendiamo

Foto di rito e poi giù a picco con **lunghe scivolate** sulla neve, lasciando leggermente a destra il percorso di salita, in direzione E per una conca con laghetto, piegando poi a SE evitando i canali più ripidi e le balze rocciose. Cartina in mano a leggere le curve di livello per non correre rischi in un ambiente totalmente sconosciuto.

Fortunatamente il tempo ha retto, **graupeln per dieci minuti** appena sotto la vetta in discesa, ma nessun temporale strutturato. Ambiente severo e selvaggio, decisamente poco battuto, non abbiamo incontrato anima viva solo carcasse di camosci travolti dalle numerose valanghe. Percorso che ben si presta anche allo scialpinismo.